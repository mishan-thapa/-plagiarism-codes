सायद शुद्धीकरण गर्दै छ द्यौताले यो देशलाई दरिद्रे पश्चिमेहरूलाई पखालेर । पानी उमालेर पनि खान नजान्ने अबुझ मोरामोरीहरू, के बाँच्नुको सार नै छ तिमारुको नेपाल नयाँ भैसक्या पनि थानपाउने अब त विकेन्द्रीकरण, सप्पै काम आप गर्ने, झनिामसिना कुरामा सरकारलाई नहेर्ने । सरकारको काम अर्कै छ लु हेर्नु त, कार्यकारिणी प्रधानमन्त्रीका मुख्यसचिव सरहका कार्यकारिणी कर्मचारी अकार्यकारिणी राष्ट्रपतिसँग नभेर कार्यकारिणी काम गर्न गाह्रो पर्या वेलाको यो टेन्सनमा अर्को टेन्सन थपेर राष्ट्रपतिज्यूले पश्चिमे पाखेहरूलाई सिकाउनुपर्यो, बाबु हो नानी हो, पानी उमालेर खाऊ, उमालेको पानीमा कीरा हुँदैन, यो दूषित हुँदैन, शुद्ध पानीले झाडापखाला हुँदैन । विचरा राष्ट्रपति, अस्ति मात्रै शुभचिन्तक सेवकहरूको हाहामा लागेर पोहोरजस्तै ३२ घोडे सवारी चलाउँदा बेफुर्सदी जनतालाई चारघन्टा सडकमा फुर्सद प्रदान गरेर राम्रो पो गरियो भनेको त यी मोरा सुरक्ष्येहरूले जन्तालाई दुःख पो दिएर, इमेज बिगार्नुसम्म विगारेपछि झर्झर् बगेको आँसुसमेत ओभाउन नपावेला काँको यो टन्टो आइलाग्यो, यो सुखमय शान्त सुन्दर इन्द्रजात्रा र भोटो देखाउने यो चाड्बाडे देशमा पखालैपखाला, अखबारमा नि पखाला, रेडियोसेडियो, टिभीसिभी सबमा पखालैपखाला भेनि सिंहदरबार पखालासुरक्षित छ । र त सरकारी दलका नेताहरूका मान्छेलाई विधि तोडेर, ज्येष्ठता फोडेर, लोकतन्त्रको बर्को ओढेर सचिव पदको राहत दिने काममा मस्त छ । कर्म गर्ने भएकाले कर्मचारी भनिएका कर्मचारीहरूलाई कर्मले होइन, पार्टीको मर्मले, अर्थोक कुन्नि केके धर्मले सचिव बनाउन  व्यस्त भावेला जाजरकोटे, रोल्पे, बाजुरे र रुकुमेहरू पखालाले मर्न मस्त छन् । पार्टीको कोटामा भ्यागुते हाइजम्पर कर्मचारीलाई म त मर्मचारी या धर्मचारी भनम्ला, तर पीडित इमानदार कर्मचारीले यिनलाई शर्मचारी भनेमा के गर्ने विचरा एक्ला बृहस्पति प्रधानमन्त्री चित । हरेक निकाय भन्छन्, सर् सब ठीक छ, सकभर र भ्याएसम्म राहत पठाइने क्रम जारी छ । तर, यी प्रधानमन्त्रीलाई छर्लंगै भाछ, तर विचरा यिनी गर्नै के सक्छन्  कर्मचारी भन्छन्, सर सब ठीक छ, उई राजा ज्ञानेन्द्रबाट उसवेला ठीक छ भनिबक्स्या भनेर खिसी उडाजस्तै । उताभन्दा ठूलो समस्या परेको छ यता, मुख्यसचिव पार्टीपार्टीको बनाउने, मन्त्रीथपेभै सायद बाइस  दलकै एकएक मुख्यसचिव वनाए नि खुसी पार्न नसकिने, त्यसपछि वरिष्ठताको अर्को झगडा उठ्ने टेन्सन सम्झेर टेन्सन बेग्लै मनकारी पियमलाई । निजामती ऐनमा सरकारको अर्थात् मन्त्रिपरिषद्को सचिवालयमा एक मात्र मुख्यसचिव हुन्छन्, तर नयाँ नेपालमा पुरानो ऐन कसले टेर्छ र  दलको कोटाको सचिवको रडाको अर्कै छ । कार्यवाहक पियमजी, म पहिलो थारू कार्यवाहक पियम भनेर कुर्लंदा पश्चिममा यमराजको ताण्डव झन् फैलिँदै जान्छ । तर, आकस्मिक मन्त्रिपरिषद्को छलफल बोलाकोले पश्चिमलाई संकटग्रस्त क्षेत्र घोषणा पो गर्नै थालेछन् भनेर खुसी भएका पश्चिमे मन्त्रीसामु औँला ठड्याउँदै कार्यवाहक पियम कुर्लिन्छन्, ए प्रहरीको म्याद थप, नत्र कतैबाट आएका आदेशका कारण यो नभएमा पश्चिमे झ्वाँकेमन्त्री सरकारलाई नै खतरामा पार्दै छन् है भनी धुपाउरेहरूले उता असंलग्नका बैठकमै खबर देर बूढालाई अर्को टेन्सन दिन्छन् । तन इजिप्टमा हुँदा पनि मन त यतै हुने नै भो, बरायता घरज्वाइँलाई खानको चिन्ता भनेभै मिडियामोराहरू भने पखालाले दुई सय मरेकोलाई दुई हजार मरेको जस्तो गरेर त्यसै आतंक मच्चाउँछन् । पन्ध्र हजार मर्दा त पुरानो नेपालको पुरानो राजालाई छोएन भने नयाँ नेपालका नयाँ राजाहरूलाई जाबो दुई सय त हात्तीको मुखमा जिरा । केको बिग इस्यू बित्थामा काम नपाभे अखबारेहरू जाओ पाडीको कन्यायो । सरकार र दलहरूलाई डिस्टर्ब नगर, सचिव र मुख्यसचिवको राष्ट्रिय चिन्तामा देश छ, पार्टी छ, नेता छन् । वैशाखबाट झाडापखालाबाट जाजरकोट हरूमा मान्छे मर्न थालेको खबरले गृह मन्त्रालय, स्वास्थ्य तथा रक्षा र मन्त्रिपरिषद्को सचिवालय त्यसैवेला झसंग हुनुपर्ने थियो, सायद भए पनि होेलान् र तत्कालै भुले पनि होलान् । तर, यमराजले भुलेनन्, झाडाका कीटाणुले भुलेनन् र सन्तान फैलाउँदै गए भतुवा पश्चिममा, धन्यवाद सुतुवा काठमाडौं भन्दै । राष्ट्रपतिले हात धोएर खाऊ भनेजस्ता कुरालगायतका अरू थुप्रै रोकथामका उपाय, बिरामीलाई जीवनजल खुवाउने र सफाइका तरिका, दिसा खुला ठाउँमा नगर्ने कुरा, दिसापिसाब, फोहोर छोप्ने र नष्ट गर्ने कुरा, झँिगा मार्ने र खाना छोप्ने कुरा अझै पनि व्यापक रूपमा स्थानीय भाषामा स्थानीय रेडियो र रेडियो नेपालको क्षेत्रीय प्रसारणबाट लगातार फुकिनुपर्ने चासोसमेत छैन । रक्षामन्त्रीले अस्तिताका अचानक भन्नुभयो, लौ मैले सेनालाई जानु भन्दियाँ । उनलाई के थाहा सेनालाई यति ढिलो होइन, दुई महिनाअघि नै भनिनुपथ्र्यो । विगतमा पनि सेनाले नै युद्धस्तरमा सिभिलसमेतलाई लिएर क्याम्पहरू खडा गरेर गाउँगाउँ पुगेर राहत दिँदै समयमै जीवन जोगाउँथ्यो । यो सेनाको विशेषता नै यस्तै जनसेवा मरिमेटेर गर्ने सत्य थाहा पाउन पनि सरकारलाई दुई महिना लाग्यो । जत्ति गफ जसले दिए पनि नेपाली सेनाबाहेक अरू कसैसँग स्रोत र इच्छाशक्ति छैन यस्तै आपदविपदप्रकोपमा । यही सत्य नबुझेर सेनालाई पाखा लाउने सोच नै यसपटक सेनाको उपयोग गर्न ढिलाइ हुनुको कारण हो कि  हुन त पहिले त यस्तो प्रकोपमा दरबारबाट नै सेनालाई सुरुमै आदेश आउँथ्यो र सेना पनि तयारीमै भइहाल्थ्यो पनि । अहिले त तयारी गरे पनि लौ कु गर्न लाग्यो भनिहाल्छन् । अस्ति एक नक्कली सैन्यविद् भनाउँदो पापीले हाल सेनाको स्वास्थ्यटोली खटाएको पनि शान्तिसम्झौताविपरीत भनेर बोल्दै थियो । माओवादीका आधारक्षेत्रमा यस्तो दुर्दशा हुँदा रगत बलि चढाएर आएका माओवादीका वाइसिएल पुग्नुपर्ने थेन त  मिटिङ, सिटिङ र इटिङ होइन अहिले पश्चिमेको जीवनको लिभिङ नै पोलिटब्युरो र केन्द्रीय समितिको मूल एजेन्डा हुनुपर्ने थेन त  वाइसिएलको उम्लिरहेको ऊर्जा जाजरकोटहरूमा खर्च गर्न पाको भे, अहा आप नो गाउँ आप ै बनाउँजस्ता गाउँमुखी चिन्ता पोख्ने एमालेका युथफोर्ससमेत किन पुगेन जाजरकोटमा गरिब जन्ता नै देश भन्ने स्वप्नद्रष्टा मदन भण्डारीलाई कति चाँडै बिस्र्या झुत्रे किसानको फोटो राखेर काम गर भनेर युगद्रष्टा बिपी कोइरालाले भनेको  अर्थ नबुझेरै होला, तरुण दलसमेतले जाजरकोट भुल्यो । सबले भुले नि पखालाले भुलेन जाजरकोटहरूलाई । जाजरकोट भन्नुको अर्थ म पूरै पीडित पश्चिमलाई भन्दै छु यस अर्थमा । भर्खरै न्युज सुनेँ, भारतको आसाममा यसपटक पानीको कमीले गर्दा रोपाइँमा कमी र ढिलाइका कारण यस वर्ष अर्थात् हिउँदतिर अन्नको कमी हुने अनुमान गरेर भारत सरकारले  अहिले नै आसामलाई सुख्खाग्रस्त क्षेत्र घोषणा गरी ६ महिनापछिका लागि तयारीसमेत युद्धस्तरमा सुरु गर्न थालिसक्यो । यसपटक नेपालमा पनि पहाड र मधेस दुवै ठाउँमा गत वर्षको दाँजोमा आधा मात्र रोपाइँ भयो र त्यो पनि डढ्न थालेको छ । यो खबर ए काग लगी दे, कार्यकारिणी मुख्यसचिव माग्ने रिसल्ले शीतलनिवासमा, सचिवका कोटा माग्ने सरकारी दलका कार्यालयहरूमा, दलको भागबन्डामै आजित निरीह सिंहदरबारमा,  आपनै पिरले चाउरिएका मरीचजस्ता सुरक्षानिकायमा, स्वकर्मले भन्दा दलकर्मले बढुवा पाउने  दुर्भाग्यमा जकडिएका कर्मचारीतन्त्रहरूमा  म त भन्छु, यसपटक यो देशलाई भुखमरीले निल्नेछ ।  दाता भारत स्वयंको उत्पादन घट्नेछ । पूरै मनसुन क्षेत्रमा अन्नको कमी हुनेछ । यसको तयारी आसाममा गरिन थालिएजस्तै यता पनि अहिले नै गरिनुपर्ने हो । तर, यो सरकार भन्ला, त्यसवेला म हुन्न । त्यो सरकार भन्ला, यसवेला हामी छैनौँ । योजना आयोग भन्ला, सरकार बदलियो भने हामी हुने होइन त्यसवेला, सुरक्षा निकाय भन्लान्, अहिलेकै टेन्सन काफी छ भोलि आउने सरकारको टेन्सन अहिलै किन तसर्थ त्यसवेला नि यसरी नै जाजरकोटजस्तै नेपाल नै पखालिनेछ, तर सिंहदरबार तथा शीतलनिवासहरू सचिव, मुख्यसचिव, योजना आयोग, अन्य आयोग, संस्थान तथा राजदूतमा मलाई र तँलाईमै भागबन्डा जयनेपाल त्यसवेला पनि अहिलेजस्तै । बरु पूरै सार्क क्षेत्रलाई नै भारतलाई भनेर सुख्खाक्षेत्र घोषणा गर्न लाउन जन्ताको डेलिगेसन राजदूतावासमा जाने पो हो कि मोही माग्ने ढुंग्रो किन लुकाउने  तर, कुरो गम्भीर छ है सायद, सार्क पनि सुतेकै होला काठमान्डुमा अफिस भएका कारण । 

﻿माओवादी नेतृत्वको सरकारले नीति र कार्यक्रममा प्रस्ट उल्लेख गरी प्रारम्भिक कार्य सुरु गर्न बजेट विनियोजन गर्दा पनि कृषिविश्वविद्यालय स्थापनाले ठोसस्वरूप ग्रहण गर्न नसक्नुलाई बिचित्रकै उदाहरण मान्नुपर्छ । अब त कृषिविश्वविद्यालय स्थापनाको प्रसंग बतासिएर रमाइलो चंगा उडाउने खेलमा रूपान्तरित हुन थालेको देखिन्छ, नयाँ सरकारको नयाँ बजेट हेर्दा । अर्थमन्त्री सुरेन्द्रपाण्डेले गोलमटोल भाषामा कृषि र वन तथा पशुविज्ञान विश्वविद्यालय स्थापना गर्ने  सवाललाई त्रिभुवन विश्वविद्यालयसँग सरसल्लाह गरी केही गर्नुपर्ला भन्ने मनसाय देखाए । दुई वर्षअघि तत्कालीन शिक्षामन्त्रीले त कृषि विश्वविद्यालय छिट्टै चितवनको रामपुरमा त्रिविको जेठो सन्तानका रूपमा स्थापना हुने मन्तव्य राखेर सबैलाई तीनछक्क नै पारेका थिए । माओवादी नेतृत्वको सरकारले भने कृषि र पशुविज्ञान अध्ययन संस्थान र वनविज्ञान अध्ययन संस्थानलाई गाभेर चितवनको रामपुर 	 मा कृषि वन तथा पशुविज्ञान विश्वविद्यालयको स्थापना गर्ने घोषणा गर्दै केही रकम विनियोजन गरेको थियो । तर, विश्वविद्यालय स्थापनाको प्रसंग पनि विद्यमान जटिल नोकरशाही संयन्त्र र प्रक्रियाको भुमरीमा फस्यो र नौमहिने अवधिमा विश्वविद्यालय स्थापनाबारे मन्त्रिपरिषद्बाट सैद्धान्तिक सहमति मात्र जुट्यो । हुन त विश्वविद्यालय स्थापनार्थ आवश्यक विधेयक तयार गरी सम्बन्धित मन्त्रालयहरूबाट सैद्धान्तिक सहमति जुटाउँदै लैजाने प्रक्रियालाई शिक्षा मन्त्रालयले केही अघि बढाएको पनि थियो । सम्भवतः दातृराष्ट्रहरूमध्ये चीन सरकारबाट ठूलो धनराशिको सहयोग र लगानी आउने सम्भावना पनि अगाडि बढिसकेको थियो । तर, माओवादी पार्टी सरकारबाट बहिर्गमन भएपछि विश्वविद्यालय स्थापना पनि शब्दजालभित्र हराउन थालेको दृश्य देखियो । यहाँसम्म आई पुग्दा कृषिविश्वविद्यालय स्थापनार्थ भएका केही महत्त्वपूर्ण पक्ष उजागर भएका छन् । पहिलो, त्रिवि भित्रका प्राविधिक अध्ययन संस्थानमा विश्वविद्यालयस्तरको विकास त्यति सजिलो विषय थिएन । सरकार स्वयं यसमा प्रस्ट कार्यदिशा थाहा नभईकनै अघि बढ्दै छ भन्ने देखिएको छ । दोस्रो, विश्वविद्यालय स्थापना गर्ने अहं सवाललाई राज्यले कसरी लैजाने  यससम्बन्धी नीतिगत निर्णय र कार्यान्वयनमा जहिले पनि विवाद रहेको छ । राज्यका लागि कृषिविश्वविद्यालय देखाउने दाँत मात्रै हो भने केही भन्नु छैन । तर, यसप्रतिको बेवास्ताबाट राज्यले कृषि क्षेत्रको समग्र विकासलाई कसरी हेर्दै छ भन्ने देखाउँछ । जबसम्म राज्य स्वयं जिम्मेवार हुनेगरी अध्ययन, अनुसन्धान र प्रसारलाई विश्वविद्यालयको अभिन्न अंगका रूपमा विकास गरिँदैन, तबसम्म कृषि क्षेत्रको समग्र विकास गर्न सकिँदैन । अतः भारतले ३५ भन्दा बढी कृषिविश्वविद्यालय स्थापना गरिसकेको अवस्थामा पनि नेपाल सरकारले एउटा विश्वविद्यालय स्थापनालाई समेत हचुवा र तल्लोस्तरबाट लिएको देखिन्छ । अब त यस्तो लाग्दै छ, नेपालमा कृषि र वन तथा पशु विश्वविद्यालय स्थापनालाई सरकार स्वयंले तुहाउन खोज्दै छ । यसको स्थापना र सम्बर्धनमार्फत कृषि र पशुपालन क्षेत्रको विकासबारे सरकारलाई विश्वासै छैन । उसको आँखामा कृषि र पशुपालन भनेको केही गर्न नसक्ने असहाय गरिब जनतासँग सम्बन्धित सामान्य काम हो । यसको विकास भनेको केही मलखाद, बीउबीजन र स्यालो ट्युवेलमा दिइने अनुदान मात्रै हो । त्यस्तो अनुदानकै भरमा कृषि क्षेत्रको विकासलाई मज्जाले अघि बढाउन सकिन्छ । यस्तै, महान् भ्रम पालेरै होला, कति वर्षसम्म बन्द गरिएको त्यस्तो अनुदानलाई वर्तमान सरकारले गर्वका साथ उदारवादी शैलीले अघि बढाउँदै छ । ६६ प्रतिशत जनता कृषिमा आश्रति देशको आर्थिक उत्थान गर्नेजस्तो गम्भीर कार्यलाई कनिका छरेझैँ दिइने अनुदानको दायराभित्र मात्रै सीमित गर्नु आमकिसानप्रति घोर अपमान हो । कृषिमा आधारित उद्योगको विकासविना यो देशको आर्थिक गतिले फड्को मार्न सक्दैन । तर, त्यस्तो प्रक्रियालाई संस्थागत रूपबाटै विकास गर्ने उद्देश्यसहित कृषिविश्वविद्यालय स्थापनालाई सधैँ ओझेलमा पारेर यो देश कसरी अघि बढ्न सक्ला कृषिविश्वविद्यालय स्थापना गर्नु सरकारको प्राथमिकतामा छैन भने अब मौजुदा सम्बन्धित संस्थाहरूलाई भंग गरी छिमेकी देशहरूसँग प्राविधिक उत्पादन गरिदेऊ भन्दै भीख माग्नु पो बढी फाइदाजनक हुने हो कि हाम्रा राष्ट्रिय आवश्यकता र अनुसन्धानलाई पहिचान गर्नु जरुरी छैन भने यस क्षेत्रमा गरिने सीमित लगानीमा मात्रै किन अलमलिएर बस्ने  सम्भवतः यतिको निराशाजनक परिस्थितिबाट कृषि र वन तथा पशुविज्ञान विश्वविद्यालय स्थापनाको प्रयासलाई बोकेर यो देश कहिल्यै गुजि्रएको थिएन होला देवकोटा कृपविअस रामपुर, चितवनका सहप्राध्यापक हुन् ﻿कथाकार घनश्याम ढकाल प्रकाशक विवेक सिर्जनशील प्रकाशन प्रालि संस्करण पहिलो, २०६६ मूल्य रु ६० । आफ्नो कथायात्रालाई शोषणविहीन समाज निर्माणको यात्रा ठान्ने कथाकार घनश्याम ढकालको यो पाँचौं कथाकृति हो । ढकाल प्रगतिवादी आख्यानकारको पहिचान बनाएका पछिल्लो समयका सक्रिय लेखक हुन् । समाजवादी यथार्थवादलाई आत्मसात गरेर लेखिएका उनका कथाहरुमा जनयुद्धको सेरोफेरो, राज्यको दमनबेपत्ताको शृंखला र जनजिन्दगीका समस्याहरुको आख्यानीकरण गरिएको छ । संकलित एघारवटै कथा छरिता छन् र जम्मा ८८ पृष्ठको किताब पनि छरितै मान्न सकिन्छ । नयाँपत्रिका गुल्मी, १२ साउन हस्तीचौर गाविस सचिवले सामाजिक सुरक्षाअन्तर्गतको भत्ता आफूले वितरण नगरी व्यापारीको जिम्मा लगाएका छन् । व्यापारीले आफ्नो पसलको उधारो कटाएको भन्दै पैसा नदिएपछि भत्ता लिन जानेहरू रित्तो हात फर्किनुपरेको छ । गाविस सचिव कृष्ण बहादुर रायमाझीले वार्ड नं एकमा व्यापारी इन्द्रबहादुररायमाझी, वार्ड नं २ मा चुरामणि घिमिरे र वार्ड नं ३ मा नारायणघिमिरे लाई भत्ता बाँड्ने जिम्मा दिएका हुन् । सरकारले दिएको भत्तामा सचिवले मनोमानी गरेकामा सर्वसाधारण आक्रोशित भएका छन् । हामीले त भत्ता पाएका छैनौँ, सचिवले पसलमा दिएका छन् रे, स्थानीय वृद्धा द्रौपदीजिसीले भनिन्, अब हाम्रो घरको जिम्मा पनि सचिवले नै लिनुपर्छ । गाविसका वृद्धवृद्धा र अपांगले भत्ता नपाएपछि उपचार गर्नसमेत जान नपाएको गुनासो गरेका छन् । गाविस सचिव कृष्णबहादुररायमाझीले भने असार मसान्तमा कामको चाप भएकाले आफूलाई विश्वास लागेको व्यक्तिलाई रकम वितरणको जिम्मा दिएको बताए । तर, कार्यालयमा सहायक हुँदाहुँदै सचिवले भत्ता आफ्नो नजिकका व्यापारीलाई दिएकामा सर्वसाधारणले आक्रोश व्यक्त गरेका छन् । उनीहरू स्थानीय राजनीतिक दलका नेताकहाँ गुनासो गर्न पुगेको ती दलका स्थानीय नेताले जनाएका छन् ।

﻿काठमाडौं प्रधानमन्त्री माधवकुमार नेपालले न्यूनतम स्वास्थ्य सेवा अभावमा झाडापखालाबाट भएको सयौँको मृत्युले आफूलाई दुःखी बनाएको बताएका छन् । मध्य तथा सुदूरपश्चिमका विभिन्न जिल्लामा फैलिएको झाडापखाला नियन्त्रण सरकारले पहिलो प्राथमिकता भएको दाबीसमेत उनले गरेका छन् । वीरअस्पतालको १२० आँै वाषिर्कोत्सव समारोहमा सोमबार प्रधानमन्त्री नेपालले भने, मैले महामारी क्षेत्रको भ्रमण गरी जानकारी लिएको छु, त्यहाँ भएका दैनिक कामको प्रगति र समस्याबारे पनि जानकारी लिँदै छु । महामारी क्षेत्रका जनताको पीडालाई सरकारले उपेक्षा नगरेको दाबीसमेत प्रधानमन्त्रीले गरे ।भौगोलिक विकटताले औषधि र विशेषज्ञ चिकित्सक पुर्याउन केही कठिनाइ भए पनि राज्यका सबै संयन्त्र परिचालन गरी पर्याप्त औषधि र स्वास्थ्यकर्मी रोग प्रभावित क्षेत्रमा पुर्याइएको उनको दाबी थियो ।  

﻿स्कुल पढ्ने बालबालिकालाई कम्प्युटरप्रति अभिरुचि जगाउन भन्दै सभासद् शाह ल्यापटप बोकेर विद्यालय जाने गरेका हुन् । आफ्नो सांसद विकास कोषको खर्चबाट उनले कपिलवस्तुका विद्यालयलाई कम्प्युटर उपहार दिएका छन् । कृष्णनगर मा मंगलबार आयोजित एक कार्यक्रममा उनले कृष्णनगरका महेन्द्रउच्चमावि, सेन्टज्युसबोर्डिङस्कुल र एक मुस्लिम मदरसालाई निःशुल्क रूपमा एकएक थान कम्प्युटर वितरण गरे । संविधानसभामा कपिलवस्तु ५ बाट निर्वाचित कान्छा सभासद्ले कम्युटर वितरण कार्यक्रममा बोल्दै विद्यालयमा अधिकांशले कम्युटर भनेको के हो भनेर दिक्क पारेको सुनाए । शाहले आफैँलाई राम्रो जानकारी नभएकाले कतिपय ठाउँमा बोल्न असहज भएको बताएका छन् । विद्यालयमा विद्यार्थीले सोधेको उत्तर दिन नसकेपछि उनले कम्प्युटर अपरेटरको सहायता लिने गरेका छन् । तर, अपरेटरसमेत नहुँदा आफैँ कनीकनी उत्तर दिन बाध्य छन् । पूर्वमा आठ महिना बन्दसुनसरी गत आर्थिक वर्षको ११ महिनामा पूर्वी नेपाल तीन महिना मात्र खुलेको छ । विभिन्न राजनीतिक दल र समूहले आठ महिना आठ दिन १९ घन्टा १५ मिनेट बन्द आह्वान गरेको पाइएको छ ।राजनीतिक मागदेखि सडक दुर्घटनाहरू क्षतिपूर्तिका लागि मात्र होइन, नितान्त व्यक्तिगत स्वार्थका लागिसमेत बन्द हुने गरेको पूर्व क्षेत्रीय ट्राफिक प्रहरी कार्यालयले जनाएको छ । कार्यालयको तथ्यांकअनुसार सबैभन्दा बढी झापा 	 मा ४२  वटा बन्द आह्वान गरिएको छ । सो जिल्लामा ६ सय १८ घन्टा १५ मिनेट बन्दको प्रभाव परेको छ ।समयका हिसाबले सबैभन्दा बढी सुनसरीमा प्रभाव परेको छ । यस अवधिमा सुनसरीमा ३८ पल्ट बन्द आह्वान भएको छ भने एक हजार नौ सय ६७ घन्टा १५ मिनेट प्रभाव परेको छ । यसैगरी मोरङमा ३४ बन्दको आह्वान भएको र नौ सय ६१ घन्टा बन्द भएको जनाइएको छ । यता सप्तरीमा ३१ पल्ट बन्द आह्वान भएको र चार सय १४  घन्टा असर परेको छ ।सबैभन्दा कम बन्द आह्वान भएको उदयपुरमा बितेका ११ महिनामा दुईपल्ट मात्र बन्द आह्वान गरिएको छ । कम बन्द आह्वान भए पनि तीन सय ३६ घन्टा बन्द रहेको पूर्वक्षेत्रीय ट्राफिकप्रमुख यज्ञ बहादुरथापाले बताए । उपलब्धिहीन बन्दका घटना बिस्तारै पहाडी क्षेत्रतिर पनि सर्दै गएको थापाको विश्लेषण छ ।बन्दले उद्योग, कलकारखाना, व्यापार व्यवसाय, कृषि क्षेत्र र पर्यटन व्यवसायका अतिरिक्त शैक्षिक क्षेत्रमा भएको लगानी गम्भीर संकटमा पर्दै गएको छ । यसबाट देशको समग्र आर्थिक अवस्थामा नकारात्मक असर परिरहेको उद्योगीव्यवसायीहरूको भनाइ छ ।वर्षको ८० प्रतिशत समय बन्द र हडतालमै बित्ने भएकाले यसको निराकरणका लागि सरकार नै अग्रसर हुनुपर्नेमा नागरिक समाजको जोड छ ।बाँदर धपाउन समितिगुल्मी बाँदरले गाउँमा सताउन थालेपछि अर्घा गाविसका जनताले बाँदर नियन्त्रण समिति गठन गरेका छन् । जंगलबाट आएका बाँदर गाउँलेका घरमा पस्न थालेपछि गाउँलेले सामूहिक रूपमा लखेट्न घनश्यामचुँदाली को संयोजकत्वमा सात सदस्यीय समिति गठन गरेका हुन् । बाँदरले घरभित्र पसेर अन्न नोक्सान गर्नुका साथै ससाना केटाकेटीलाई आक्रमण गरेको गाउँलेहरू बताउँछन् । 

﻿पर्वत, १४ साउन सुमित्रानेपालीलाई अचेल बिहान सबेरै उठेर घाँसदाउरा भ्याउनुपर्ने चटारो छ । किनभने उनले १० बजेको घन्टी नबज्दै स्कुल पुग्नुपर्छ । पिठ्युँम झोला बोकी छोराछोरी काखी च्यापेर स्कुलतिर लस्किनु २८वषर्ीय सुमित्राको दिनचर्या बनेको छ अचेल । पर्वतको पकुवाकी यी दलित महिला छोराछोरीसँगै कखरा सिक्न थालेकी छिन् ।सधैँभरि ढिकीजाँतो, घाँसदाउरा र छिमेकीको मेलापातमा दिन बिताउने सुमित्रा छोरा दीपेशसँगै स्यानीपोखरी प्राथमिकविद्यालयमा कक्षा तीनमा भर्ना भएकी छिन् । छोरी दीपिका सोही विद्यालयमा कक्षा एकमा पढ्छिन् ।अनपढ भएकै कारण समुदायमा अनेकौँ समस्या भोग्नुपरेपछि अक्षर चिन्न थालेको उनी बताउँछिन् । स्थानीय महिला समूहको बैठकमा केही लेख्न नजानेकाले उनलाई हीनताबोध भएको छ ।एकदिन दिदीबहिनीहरूले समूहको माइन्युट लेख्न लगाए । तर, आफू कालो अक्षर भैंसीबराबर भएकाले सकिनँ । त्यसैले विद्यालय आएर अक्षर चिन्न थालेकी हँु, सुमित्राले सुनाइन्् ।दलित जातिको बाहुल्यता रहेको उक्त समुदायमा छोरीलाई विद्यालय पठाउनुहुँदैन भन्ने मान्यता अझैसम्म कायम छ । उनले छरछिमेकका विद्यालय जान नपाएका बालबालिकालाई समेत सँगै लिएर अक्षर चिन्न र चिनाउन थालेकी छिन् । आठ वर्षका अन्य केटाकेटी र आफ्ना छोराछोरी सँगै बसेर सुमित्राले एसएलसी पास गर्ने सपना बोकेकी छिन् । सके एसएलसी पास गर्छु नसके पाँच कक्षासम्म जसरी पनि पढ््छु, उनी भन्छिन् ।मिहिनेतका साथ पढ्दै आएकी सुमित्राको विद्यालयको टिफिन टाइम र उनको वस्तुभाउको खाने वेला एउटै हुन्छ । विद्यालय सुरु भएपछि एक बजेसम्म पढेर हाफछुट्टीमा वस्तुभाउलाई घाँसपानी खुवाएर फेरि स्कुल जान्छु, उनले भनिन् । विद्यालय जाँदा छिमेकीले मर्ने वेलामा हरियो काँक्रो भनेर कुरा काटे पनि पढ्नका लागि झन् प्रेरणा मिलेको उनको भनाइ छ ।पहिले फुर्सदमा सुतेर र छिमेकीकहँा गफ लडाएर दिन बिताउने गरेकी सुमित्रा अहिले कुनै समय खेर नफाल्ने गरेको बताउँछिन् । समय खेर फाल्नुभन्दा दुईचार अक्षर चिन्दा फाइदै हुन्छ भनेर किताब लिएर बस्ने गरेकी छु, उनले भनिन् ।उता विद्यालयलाई समेत सुमित्रा भर्ना भएर पढ्न थालेपछि अध्यापनमा सजिलो भएको छ । सुमित्रा छोराछोरी सँगै बसेर पढ्न थालेपछि कक्षाको वातावरण नै सपि्रएको प्रधानाध्यापक रामबहादुरकेसीले बताए । दलित समुदायका बालबालिकामा बीचमै कक्षा छाड्ने समस्या छ । विद्यालयमा करिब ८५ प्रतिशत विद्यार्थी दलित समुदायका छन् । दलित समुदायमा उनको प्रयास सराहनीय छ, प्रअ केसीले भने ।सोही गाउँकी २१ वषर्ीया विष्णुनेपाली पनि कक्षा चारमा भर्ना भएकी छिन् । उनले भनिन्, औँठाछाप हुँदा लाज लाग्न थालेर पढ्न थालेकी हुँ ।

﻿पर्वत, १४ साउन सुमित्रानेपालीलाई अचेल बिहान सबेरै उठेर घाँसदाउरा भ्याउनुपर्ने चटारो छ । किनभने उनले १० बजेको घन्टी नबज्दै स्कुल पुग्नुपर्छ । पिठ्युँम झोला बोकी छोराछोरी काखी च्यापेर स्कुलतिर लस्किनु २८वषर्ीय सुमित्राको दिनचर्या बनेको छ अचेल । पर्वतको पकुवाकी यी दलित महिला छोराछोरीसँगै कखरा सिक्न थालेकी छिन् ।सधैँभरि ढिकीजाँतो, घाँसदाउरा र छिमेकीको मेलापातमा दिन बिताउने सुमित्रा छोरा दीपेशसँगै स्यानीपोखरीप्राथमिकविद्यालय मा कक्षा तीनमा भर्ना भएकी छिन् । छोरी दीपिका सोही विद्यालयमा कक्षा एकमा पढ्छिन् ।अनपढ भएकै कारण समुदायमा अनेकौँ समस्या भोग्नुपरेपछि अक्षर चिन्न थालेको उनी बताउँछिन् । स्थानीय महिला समूहको बैठकमा केही लेख्न नजानेकाले उनलाई हीनताबोध भएको छ ।एकदिन दिदीबहिनीहरूले समूहको माइन्युट लेख्न लगाए । तर, आफू कालो अक्षर भैंसीबराबर भएकाले सकिनँ । त्यसैले विद्यालय आएर अक्षर चिन्न थालेकी हँु, सुमित्राले सुनाइन्् ।दलित जातिको बाहुल्यता रहेको उक्त समुदायमा छोरीलाई विद्यालय पठाउनुहुँदैन भन्ने मान्यता अझैसम्म कायम छ । उनले छरछिमेकका विद्यालय जान नपाएका बालबालिकालाई समेत सँगै लिएर अक्षर चिन्न र चिनाउन थालेकी छिन् । आठ वर्षका अन्य केटाकेटी र आफ्ना छोराछोरी सँगै बसेर सुमित्राले एसएलसी पास गर्ने सपना बोकेकी छिन् । सके एसएलसी पास गर्छु नसके पाँच कक्षासम्म जसरी पनि पढ््छु, उनी भन्छिन् ।मिहिनेतका साथ पढ्दै आएकी सुमित्राको विद्यालयको टिफिन टाइम र उनको वस्तुभाउको खाने वेला एउटै हुन्छ । विद्यालय सुरु भएपछि एक बजेसम्म पढेर हाफछुट्टीमा वस्तुभाउलाई घाँसपानी खुवाएर फेरि स्कुल जान्छु, उनले भनिन् । विद्यालय जाँदा छिमेकीले मर्ने वेलामा हरियो काँक्रो भनेर कुरा काटे पनि पढ्नका लागि झन् प्रेरणा मिलेको उनको भनाइ छ ।पहिले फुर्सदमा सुतेर र छिमेकीकहँा गफ लडाएर दिन बिताउने गरेकी सुमित्रा अहिले कुनै समय खेर नफाल्ने गरेको बताउँछिन् । समय खेर फाल्नुभन्दा दुईचार अक्षर चिन्दा फाइदै हुन्छ भनेर किताब लिएर बस्ने गरेकी छु, उनले भनिन् ।उता विद्यालयलाई समेत सुमित्रा भर्ना भएर पढ्न थालेपछि अध्यापनमा सजिलो भएको छ । सुमित्रा छोराछोरी सँगै बसेर पढ्न थालेपछि कक्षाको वातावरण नै सपि्रएको प्रधानाध्यापक रामबहादुरकेसी ले बताए । दलित समुदायका बालबालिकामा बीचमै कक्षा छाड्ने समस्या छ । विद्यालयमा करिब ८५ प्रतिशत विद्यार्थी दलित समुदायका छन् । दलित समुदायमा उनको प्रयास सराहनीय छ, प्रअ केसीले भने ।सोही गाउँकी २१ वषर्ीया विष्णुनेपाली पनि कक्षा चारमा भर्ना भएकी छिन् । उनले भनिन्, औँठाछाप हुँदा लाज लाग्न थालेर पढ्न थालेकी हुँ ।

﻿पश्चिमी नाका गड्डाचौकी बाट हुने मानव बेचविखनविरुद्ध संयुक्त रूपमा काम गर्ने उनीहरूको योजना छ । बुधबार महेन्द्रनगरमा आयोजित मानव बेचबिखनविरुद्ध क्रस बोर्डर बैठकमा सहभागी दुई देशका अधिकारीले सो सहमति गरेका हुन् ।सीमा नाकामा मानव बेचबिखनविरुद्ध सचेत गराउने, एकअर्का देशका अधिकारीलाई जानकारी गराउने तथा समन्वय गर्ने सहमति भएको छ । एक्लाएक्लै लागेर सुल्भिने समस्या होइन, दुवै देशबीच समन्वय हुुनुपर्छ, क्रस बोर्डर बैठकमा सहभागी भारतीय सीमा सुरक्षा बल एसएसबीका इन्स्पेक्टर एलजात्रा सिंहले भने । यस क्षेत्रमा काम गरिरहेका संघसंस्था र सरकारी अधिकारीलाई सहयोगका लागि मानव बेचविखनविरुद्ध सीमामा निगरानी राख्न र सहयोग गर्न एसएसबी तयार रहेको उनले जनाए । त्यस्तै, मानव बेचबिखनविरुद्ध काम गरिरहेको भारत को उत्तराञ्चल विकास संस्थानका संयोजक एएन शर्माले यसअघि पनि नेपाल बाट बेचविखनका लागि लगिने गरेका नेपाली चेलीलाई उद्धार गरेको उल्लेख गर्दै अब पनि मिलेर काम गर्न तत्पर रहेको बताए ।बैठकमा सहभागी नेपाल प्रहरी, सशस्त्र प्रहरी, माइती नेपाल, सर्भ नेपाल, साथी संस्थाका प्रमुख तथा प्रतिनिधिहरूले मानव बेचबखनविरुद्ध भारतीय पक्षले सजगता अपनाउनुपर्नेमा जोड दिएका थिए । राजमार्ग अवरुद्ध गर्ने पक्राउबाँके राजमार्गमा सवारी आवागमन अवरुद्ध गर्ने कांग्रेस बाँकेका नेतासहित नौजनालाई बाँकेको कोहलपुरबाट प्रहरीले बुधबार दिउँसो पक्राउ गरेको छ । पक्राउ पर्नेमा नेपाली कांग्रेसका जिल्लास्तरीय नेताहरू कृष्ण कार्की, नारायण गौडेल, प्रकाश सिग्देल र रत्नबहादुर जोशी, बलकुमारी आचार्य लगायत छन् । उनीहरूलाई इलाका प्रहरी कार्यालय कोहलपुरमा राखिएको छ ।  बिहानैदेखि पूर्व पश्चिम र उत्तर दक्षिण राजमार्ग अवरुद्ध भएपछि प्रहरीले स्कर्टिङ गर्न लाग्दा आन्दोलनकारीले रोक्न खोजेकाले पक्राउ गरिएको प्रहरीले जनाएको छ । बन्दकर्ताले स्कर्टिङमा रहेको ना३ख२७६९ नम्बरको ट्रकसमेत तोडफोड गरेका छन् । साउन१० गते बसको ठक्करले ज्यान गुमाएका बाँके रझेना ३ का २० वषर्ीय वासुदेवपौडेलको ज्यान गएपछि सहमतिअनुसार ठक्कर दिने बसका चालक भीमबहादुरथापा लाई पक्राउ नगरेको भन्दै स्थानीयवासीले राजमार्ग अवरुद्ध पारेका हुन् । सुकुम्बासीका ३६ घर बगे महेन्द्रनगर लगातारको वषाले आएको बाढीका कञ्चनपुरको कृष्णपुर गाविस ७ बेलकुडियामा सुकुम्बासीका थप ३६ घर बगाएको छ । बाढीले मंगलबार राति आएको बाढीले बेलकुडियाका ३६ घर बगाएको हो । मोहननदी 	 किनारनजिक बस्दै आएका सुकुम्बासी परिवार विस्थापित भएका छन् । उनीहरू नदीकिनारको जंगलमा बसिरहेको इलाकाप्रहरीकार्यालय गुलरियाले जनाएको छ । पानी परिरहेकाले विस्थापित सुकुम्बासी परिवार समस्यामा परेका छन् । उनीहरूको बस्ने व्यवस्था हुन नसकेको प्रहरीले जनाएको छ ।झाडापखालाबाट थप चारको मृत्युदैलेख दैलेखको पश्चिममा पर्ने जम्बुकाँध गाविसमा झाडापखालाबाट दुईको मृत्यु भएको छ । हालसम्म मृत्यु हुनेको संख्या ११ पुगेको छ । मृत्यु हुनेमा वडा नं ६ की ३५ वषर्ीया गर्भवती तुलीकामी र उनकै छोरी नौ वषर्ीया भैरुकामी रहेका छन् । वडा नं ५, ६,७ र ८ मा गरी सयभन्दा बढी बिरामी परेको स्थानीय मेडिकल सञ्चालक रणबहादुरखड्का ले जानकारी दिएका छन् । कालीकोटसँग सिमाना जोडिएको दैलेखको पीपलकोट गाविसमा झाडापखालाको प्रकोप देखिन थालेपछि सिंहासैन गाविसमा रहेको नेपालीसेनाको बेसक्याम्पबाट र स्थानीय स्वास्थ्यकर्मीले उपचार गरिरहेको र जिल्ला स्वास्थ्य कार्यालयबाट थप औषधिसहित स्वास्थ्यकर्मीको टोली प्रभावित क्षेत्रमा पठाएको जिल्ला स्वास्थ्यकार्यालयले जानकारी दिएको छ । यसैगरी झाडापखालाबाट बुधबार रुकुममा थप दुईजनाको मृत्यु भएको छ । जिल्लाको महामारी प्रभावित क्षेत्र आठबीसकोट २ का ६२वषर्ीय तसवीरदमा र सोही ठाउँका चार वषीय बालक कालेनेपालीको मृत्यु भएको जिल्ला प्रहरी कार्यालय रुकुमले जनाएको छ । बुधबारसम्ममा झाडापखालाबाट मृत्यु हुनेको संख्या रुकुममा ४२ पुगेको छ । राजमार्ग अवरुद्ध गर्ने पक्राउ बाँके   राजमार्गमा सवारी आवागमन अवरुद्ध गर्ने कांग्रेस बाँकेका नेतासहित नौजनालाई बाँकेको कोहलपुरबाट प्रहरीले बुधबार दिउँसो पक्राउ गरेको छ ।   पक्राउ पर्नेमा नेपाली कांग्रेसका जिल्लास्तरीय नेताहरू कृष्ण कार्की, नारायण गौडेल, प्रकाश सिग्देल र रत्नबहादुर जोशी, बलकुमारी आचार्यलगायत छन् । उनीहरूलाई इलाका प्रहरी कार्यालय कोहलपुरमा राखिएको छ । बिहानैदेखि पूर्व पश्चिम र उत्तर दक्षिण राजमार्ग अवरुद्ध भएपछि प्रहरीले स्कर्टिङ गर्न लाग्दा आन्दोलनकारीले रोक्न खोजेकाले पक्राउ गरिएको प्रहरीले जनाएको छ । बन्दकर्ताले स्कर्टिङमा रहेको ना  ३ख२७६९ नम्बरको ट्रकसमेत तोडफोड गरेका छन् । साउन १० गते बसको ठक्करले ज्यान गुमाएका बाँके रझेना ३ का २० वषर्ीय वासुदेव पौडेलको ज्यान गएपछि सहमतिअनुसार ठक्कर दिने बसका चालक भीमबहादुर थापालाई पक्राउ नगरेको भन्दै स्थानीयवासीले राजमार्ग अवरुद्ध पारेका हुन् ।  सुकुम्बासीका ३६ घर बगे महेन्द्रनगर लगातारको वषाले आएको बाढीका कञ्चनपुरको कृष्णपुर गाविस ७ बेलकुडियामा सुकुम्बासीका थप ३६ घर बगाएको छ ।बाढीले मंगलबार राति आएको बाढीले बेलकुडियाका ३६ घर बगाएको हो । मोहन नदीकिनारनजिक बस्दै आएका सुकुम्बासी परिवार विस्थापित भएका छन् । उनीहरू नदीकिनारको जंगलमा बसिरहेको इलाका प्रहरी कार्यालय गुलरियाले जनाएको छ । पानी परिरहेकाले विस्थापित सुकुम्बासी परिवार समस्यामा परेका छन् । उनीहरूको बस्ने व्यवस्था हुन नसकेको प्रहरीले जनाएको छ । झाडापखालाबाट थप चारको मृत्यु दैलेखको पश्चिममा पर्ने जम्बुकाँध गाविसमा झाडापखालाबाट दुईको मृत्यु भएको छ । हालसम्म मृत्यु हुनेको संख्या ११ पुगेको छ । मृत्यु हुनेमा वडा नं ६ की ३५ वषर्ीया गर्भवती तुली कामी र उनकै छोरी नौ वषर्ीया भैरु कामी रहेका छन् । वडा नं ५, ६, ७ र ८ मा गरी सयभन्दा बढी बिरामी परेको स्थानीय मेडिकल सञ्चालक रणबहादुर खड्काले जानकारी दिएका छन् ।कालीकोटसँग सिमाना जोडिएको दैलेखको पीपलकोट गाविसमा झाडापखालाको प्रकोप देखिन थालेपछि सिंहासैन गाविसमा रहेको नेपाली सेनाको बेसक्याम्पबाट र स्थानीय स्वास्थ्यकर्मीले उपचार गरिरहेको र जिल्ला स्वास्थ्य कार्यालयबाट थप औषधिसहित स्वास्थ्यकर्मीको टोली प्रभावित क्षेत्रमा पठाएको जिल्ला स्वास्थ्य कार्यालयले जानकारी दिएको छ । यसैगरी, झाडापखालाबाट बुधबार रुकुममा थप दुईजनाको मृत्यु भएको छ । जिल्लाको महामारी प्रभावित क्षेत्र आठबीसकोट २ का ६२ वषर्ीय तसवीर दमाईं र सोही ठाउँका चार वषीय बालक काले नेपालीको मृत्यु भएको जिल्ला प्रहरी कार्यालय रुकुमले जनाएको छ । बुधबारसम्ममा झाडापखालाबाट मृत्यु हुनेको संख्या रुकुममा ४२ पुगेको छ ।  

﻿नयाँ पत्रिका, काभ्रे, १५ साउन पुण्यमाताखोलामा आएको बाढीले सोमबार बनेपाको आधा भूभाग डुबायो । बाढीले सयौँ रोपनी जग्गामा लगाइएको धानबालीसमेत नष्ट गर्यो ।कतिपयले पानीको मात्रा बढेर बाढी सहरभित्र पसेको अनुमान गरे । तर, पानीको मात्रा बढेर मात्र सहरभित्र बाढी पसेको मान्न बाढीपीडित स्थानीयवासी तयार छैनन् । जग्गाधनीले अनधिकृत रूपमा खोलाको किनार मिचेर प्लटिङ गरेपछि बाढी सहरभित्र पसेको स्थानीयवासीको भनाइ छ । खोलाको सिमाना मिचेर जग्गा प्लटिङ गरी खोला साँघुरो बनाइएको छ, त्यसैले सहर डुबानमा पर्यो, एक स्थानीयवासीले नयाँ पत्रिकासँग भने । केही वर्षयता सामान्य भेल आउँदा नै सहरका कतिपय भूभाग जलमग्न हुनु नियमितजस्तै भएको छ । पछिल्लो समयमा खोलाछेउ जग्गा प्लटिङ गर्नेक्रम बढेसँगै खोलाले बाढी थेग्न सकेको छैन, पुलबजारका एक स्थानीयवासीले नयाँ पत्रिकासँग भने, जग्गा प्लटिङ गर्ने धेरैजसोले खोला मिचेर पर्खाल लगाएपछि बाढी सहर पसेको हो । बनेपा नगरपालिका भित्र तीन किलोमिटर लम्बाइ रहेको पुण्यमाता खोलामा आएको बाढीले वर्षैपिच्छे खोला आसपासका सयौँ रोपनी खेतमा लगाइएका धानबाली नष्ट गर्ने गरेको छ । जग्गा प्लटिङ गर्नेहरूले खोलालाई साँघुरो बनाएपछि खोलाको पानी खेततिर बगेर वर्षैपिच्छे धानबाली नष्ट हुने गरेको स्थानीय किसानको भनाइ छ । बनेपा नगरभित्र गरिएका जग्गा प्लटिङमध्ये अधिकांश पुण्यमाता खोलाकिनारमै छन् । बनेपाको पुलबजार आसपास र धनेश्वरपुल आसपास जग्गा प्लटिङ गर्नेले खोलाको सिमाना मिचेका छन् । यी क्षेत्रमा खोलाकै छेउमा पर्खाल लगाएर जग्गा प्लटिङ गरिएको छ । नगरपालिकाले अनधिकृत रूपमा खोलाछेउ पर्खाल लगाएर जग्गा प्लटिङ गर्नेहरूलाई कारबाही गर्न नसकेकाले यस्तो अवस्था आएको स्थानीय सन्देश अधिकारीले बताए । हामीले विरोध गर्ने हो भने उल्टै गाली गर्छन्, खोलाका अधिकांश सिमाना मिचिएका छन्, उनले भने । बनेपा नगरपालिकाका कार्यकारी अधिकृत महेशबरालले भने सीमा मिचिएर जग्गा प्लटिङ गरेकोबारे कुनै जानकारी नआएको बताए । खोला पुरिएका कारण पनि बाढी सहर पसेको भन्ने प्रतिवेदन आएको छ, उनले भने, तर, प्लटिङ गर्नेहरूले खोला मिचे भन्ने जानकारी आएको छैन । नगरभित्र जग्गा प्लटिङ गर्दा नगरपालिकासँग पूर्वस्वीकृति लिनुपर्ने नियम भए पनि अधिकांशले स्वीकृतिविना नै जग्गा प्लटिङ गरिरहेको नगरपालिका स्रोतले जनाएको छ । खोलाको सिमाना मिचिएको ठहर गर्दै बनेपा नगरपालिकाले गत माघदेखि बनेपाका चण्डेश्वरी, काँधखोला तथा पुण्यमाताखोला सीमांकन सुरु गरेको थियो । हालसम्म चण्डेश्वरी र काँधखोला सीमांकन भए पनि सीमांकनका लागि खटिएको टोलीले कति स्थानमा सिमाना मिचिएको हो भन्ने प्रस्ट पार्न सकेको छैन । टोलीमा नापी विभागका दुई कर्मचारीसहित नगरपालिकाका प्रतिनिधि सहभागी छन् । कार्यकारी अधिकृत बरालका अनुसार दुईवटा खोलाको सीमांकन गरिएको प्रतिवेदन सीमांकन टोलीले बुझाए पनि त्यसमा चित्त नबुझेपछि पुनः प्रतिवेदन बनाउन लगाइएको छ । एक पेजमा दुईवटा खोला सीमांकन गरियो भनेर प्रतिवेदन ल्याएपछि मैले पुनः अर्को प्रतिवेदन बनाउन लगाएको छु, बरालले नयाँ पत्रिकासँग भने । उनका अनुसार टोलीले दुईवटा खोलामा कति स्थानमा सिमाना मिचिएको स्पष्ट पारेर प्रतिवेदन तयार पार्न लगाइएको छ । बाढी नियन्त्रणका लागि नगरपालिकाले बनेपाको पुलबजारदेखि धनेश्वरपुल सम्म १६ सय मिटर खोलाको माटो निकालेर खोलालाई गहिरो पार्ने योजना बनाए पनि वषर्ाका कारण काम सुरु हुन नसकेको कार्यकारीअधिकृत बरालले बताए । हामीले सम्बन्धित निकायसँग बसेर छलफल गरी वषर्ा सकिएपछि काम सुरु गर्ने योजना बनाएका छौँ, बरालले भने । खोला अतिक्रमणलाई रोक्न र अतिक्रमण गरिएका स्थानमा अतिक्रमित जग्गा कब्जाका लागि भने समस्या परेको बरालले बताए । अतिक्रमित जग्गा फर्काउँदा ठूलै विरोध हुने भएकाले तत्काल फर्काउन सम्भव छैन, उनले भने, यसका लागि राजनीतिक दल, स्थानीयवासीलगायतसँग छलफल गरेर ठूलै योजनाका साथ काम गर्नुपर्छ ।

﻿सिन्धुपाल्चोक, १५साउन अरनिकोराजमार्ग बाट तातोपानीनाका हुँदै प्रतिबन्धित रक्तचन्दन तस्करी पुनः सुरु भएको छ ।