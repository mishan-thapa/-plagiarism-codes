नयाँ संविधानमा जनमत संग्रहको व्यवस्था गरिनेछ । राष्ट्रिय महत्त्वको कुनै पनि विषयमा जनमत संग्रहबाट निर्णय गर्न सकिनेछ । नेपालको राजनीतिक प्रणाली लोकतान्त्रिक गणतन्त्र हुनेछ, जसमा आधारभूत राजनीतिक स्वतन्त्रता र आधारभूत मानवअधिकार, बहुदलीय प्रतिस्पर्धा, अभिव्यक्ति तथा प्रकाशन स्वत्ान्त्रता, भेला हुने स्वतन्त्रता, संगठन स्वतन्त्रता, आवधिक आमनिर्वाचन, विधिको शासन, स्वतन्त्र न्यायालयजस्ता विशेषता हुनेछन् । अर्थतन्त्र समाजवाद र पुँजीवादका विशेषतासहितको मिश्रति चरित्रको हुनेछ ।  राज्य लोककल्याणकारी चरित्रको हुनेछ । हरेक नागरिकलाई माध्यमिक तहसम्मको शिक्षा निःशुल्क पाउने हक हुनेछ । हरेक नागरिकलाई आधारभूत स्वास्थ्य सेवा निःशुल्क पाउने हक हुनेछ । हरेक नागरिकलाई रोजगारीको हक हुनेछ । हरेक भोको नागरिकलाई खाद्यान्न पाउने खाद्यसम्प्रभुताको हक हुनेछ । हरेक नागरिकलाई बालकवृद्धअसहायअपांग अवस्थामा सामाजिक सुरक्षाको हक हुनेछ । व्यवस्थापिकाबाट पारित कानुनबमोजिमबाहेक अरू कुनै पनि किसिमको कर लगाउन पाइनेछैन । सामन्तवादका सबै रूप र सामन्ती भूस्वामित्वको अन्त्य गर्दै वैज्ञानिक भूमिसुधार गरिनेछ । राज्यप्रणाली संघीय चरित्रको हुनेछ । सबै संघीय एकाइलाई आआप नो प्रदेश, क्षेत्र र स्थानीय निकायमा स्वशासन र स्वायत्तताको अधिकार प्राप्त हुनेछ । स्थानीय क्षेत्रमा बाहुल्यतामा र सघन रूपमा रहेका अल्पसंख्यकलाई स्वायत्त क्षेत्रभित्र पनि स्वायत्तताको हक हुनेछ । शासन प्रणाली सहमतीय हुनेछ । राज्य धर्मनिरपेक्ष हुनेछ । राज्य समावेशी समानुपातिक चरित्रको हुनेछ । राज्यको हरेक संरचनामा आर्थिक, सामाजिक वा शैक्षिक हिसाबले पछि परेका आदिवासी जनजाति, महिला, मधेसी समुदाय, दलित, उत्पीडितवर्ग, मजदुर र गरिब किसानलाई समावेशी समानुपातिक सिद्धान्तका आधारमा राज्यको संरचनामा सहभागी हुने हक हुनेछ । अति अल्पसंख्यक र सिमान्त समुदायलाई राज्यसञ्चालनमा र विधि निर्माणमा सामेल गर्न विशेष आरक्षणको प्रबन्ध गरिनेछ । निर्वाचन प्रणाली मिश्रति समानुपातिक प्रकारको हुनेछ । महिला र पुरुष सबै हिसाबले बरोबर अधिकारप्राप्त हुनेछन् । महिला भएकै कारणले कुनै पनि किसिमको भेदभाव गर्न पाइनेछैन । पैतृक सम्पत्तिमा छोराछोरीलाई समान हक हुनेछ । प्रत्येक महिलालाई प्रजनन र प्रजनन स्वास्थ्यसम्बन्धी हक हुनेछ । प्रत्येक बालबालिकालाई आप नो पहिचान र नामको हक हुनेछ । प्रत्येक बालबालिकालाई पालनपोषण, आधारभूत स्वास्थ्य र सामाजिक सुरक्षा प्राप्त गर्ने हक हुनेछ । प्रत्येक असहाय तथा अनाथ बालबालिकालाई सुनिश्चित भविष्यका लागि राज्यबाट विशेष सुविधा पाउने हक हुनेछ । नेपालमा बोलिने सबै मातृभाषा राष्ट्रभाषा हुनेछन् । 

संघीय राज्य र प्रादेशिक राज्यको बहुभाषिक नीति हुनेछ । संघीय एकाइहरूमा कुनकुन भाषा आधिकारिक पठनपाठन र बोलचालको भाषा हुने भन्ने कुराको निरूपण सम्बन्धित तहको निर्वाचित प्रतिनिधिसभाले गर्नेछ । कुनै पनि नागरिकलाई जात, वंशा वा समुदायका आधारमा कुनै पनि किसिमको जातीय भेदभाव र छुवाछूत गर्न पाइनेछैन । अबउप्रान्त भेदभावपूर्ण व्यवहार दण्डनीय हुनेछ । यसबाट पीडित हुनेले क्षतिपूर्ति प्राप्त गर्नेछ । नेपाली सेनाको परिचालन र नियन्त्रण मन्त्रिपरिषद्ले गर्नेछ । सैन्य संरचनामा लोकतान्त्रिक रूपान्तरण गरिनेछ । यसलाई संसद् र निर्वाचित सरकारप्रति जवाफदेही, जनमुखी र पारदर्शी बनाइनेछ ।  नेपाली सेनाको राष्ट्रिय समावेशी चरित्र हुनेछ । माओवादी लडाकुहरूको देखरेख, समायोजन र पुनस्र्थापन मन्त्रिपरिषद्ले विशेष समिति बनाएर गर्नेछ । प्रहरी, प्रशासन, गुप्तचरयन्त्र र न्यायालयमा लोकतान्त्रिक रूपान्तरण गरिनेछ र त्यसमार्फत यिनीहरूलाई जनउत्तरदायी, छिटोछरितो र पारदर्शी बनाइनेछ । सबै शान्ति तथा मैत्री सन्धि, सुरक्षा र सामरिक महत्त्वका सन्धि, सिमानासम्बन्धी सन्धि र प्राकृतिक स्रोतसम्बन्धी सन्धिको अनुमोदन व्यवस्थापिका संसद्को दुईतिहाइ बहुमतबाट हुनुपर्नेछ । राजदूतलगायत सबै संवैधानिक निकायका पदाधिकारी र सर्वोच्च अदालतका न्यायाधीशको नियुक्तिअघि व्यवस्थापिका संसद्मा सार्वजनिक सुनवाइ हुनेछ र त्यसलाई सम्बन्धित संसदीय समितिले अनुमोदन गरेको हुनुपर्नेछ । परराष्ट्रनीति स्वाधीन, अविभाज्य, सार्वभौम र कुनै पनि शक्ति गुटमा संलग्न नभएको राष्ट्रका हैसियतले असंलग्न, स्वतन्त्र र तटस्थ चरित्रको हुनेछ । संयुक्त राष्ट्रसंघको बडापत्र र पञ्चशीलको सिद्धान्त सबै मुलुकसितको हाम्रो सम्बन्ध र व्यवहारको आधार हुनेछ । बेस के हुनेछ भने यी २० वटा न्यूनतम आधारभूत विशेषतालाई सबै दलले ढिलै भए पनि नयाँ संविधानका साझा सहमतिका संवैधानिक सिद्धान्तका रूपमा स्विकारून् । यसो गरियो भने संविधान बनाउन यसले ध्रुवताराले झैँ दिशा प्रदान गर्नेछ, संविधानसभा यी सिद्धान्तभन्दा बाहिर बरालिन पाउनेछैन । नेपालको नयाँ राज्यमा कम्तीमा पनि यी गुणतत्त्व हुनेछन् भनेर सुरुमै सुनिश्चित हुनेछ । 

यसले दलमा प्रतिबद्धता पैदा गर्नेछ भने जनतामा आमूल परिवर्तनप्रति आशा जन्माउने छ । अनेक मुलुकमा संविधानसभा दिशाविहीन भएर विफल स्थितिमा नेपालमा त्यसो हुन पाउनेछैन । यी विशेषता धेरैजसो दलको संविधानसभा सम्बन्धी चुनावी घोषणापत्रमा पनि साझारूपमा उल्लिखित हुनाले यिनलाई साझा सहमतिको संवैधानिक सिद्धान्तका रूपमा स्विकार्न सबैलाई सजिलो हुने स्थिति पनि छ । भारतमा सन् १९४६ मा संविधानसभाले नयाँ संविधान लेख्न थाल्नु अघि नयाँ संविधानका संवैधानिक सिद्धान्तबारे सहमति बनाइएको थियो । संवैधानिक संकल्पका नाममा यसबारेको प्रस्ताव पण्डित जवाहरलाल नेहरूले १ डिसेम्बर १९४६ मा संविधानसभासमक्ष प्रस्तुत गरेका थिए र एक महिनाभन्दा लामो छलफलपछि यो सर्वसम्मतिबाट पारित गरिएको थियो । यो संकल्पप्रस्तावले संविधानसभाका लागि मार्गदर्शनका रूपमा काम गरेको थियो । दक्षिणअपिका मा संविधानसभाको चुनाव हुनुभन्दा केही अगाडि नै सन् १९९४ मै दलहरूबीच संविधानसभाको मार्गदर्शनका लागि भनेर ३४ वटा संवैधानिक सिद्धान्त तर्जुमा भएका थिए । यी सिद्धान्तलाई अन्तरिम संविधानको एउटा हिस्साका रूपमा त्यसको अनुसूचीमा सामेल गरिएको थियो ।  यी सिद्धान्त अनुसार संविधानसभाले नयाँ संविधान बनाउँछ कि बनाउँदैन भन्नेबारे निर्णय दिन त्यहाँ संवैधानिक अदालत पनि बनाइएको थियो । सन् १९९६ मा संविधानसभाले संविधान लेखनको काम सकिसकेपछि पनि त्यसका केही व्यवस्था पहिले नै तय भएको संवैधानिक सिद्धान्तमुताबिक नभएको भनेर संवैधानिक अदालतले फैसला गरेकाले ती व्यवस्थालाई संविधानसभाले फेरि सच्याउनुपरेको थियो । नेपालमा पनि राजनीतिक दलहरूले पहिले भएका सहमति तोड्ने प्रवृत्ति यत्रतत्र देखापरिरहेको छ । अतः संविधान लेख्दा बाह्रबुँदे समझदारी, विस्तृत शान्तिसम्झौता, अन्तरिम संविधान र विभिन्न आन्दोलनरत समुदायसित भएका समझदारी र सहमतिभन्दा विपरीत कोही पनि जान नसकोस् भन्ने कुरा सुनिश्चित गर्न साझा सहमतिको संवैधानिक सिद्धान्त तर्जुमा हुनु अत्यावश्यक छ ।

﻿जाजरकोट, रुकुम, रोल्पा, बाजुरा, डंडेलधुरा पखालेर अब डोटी, डोल्पा, बझाङ सहित थप पश्चिमी जिल्ला पखाल्दै छ झाडापखालाले । 