डिआइजी तिमिल्सिनाका अनुसार करिब २० वर्षदेखि केही नेपालीको सहयोगमा जयपुर र आगराबाट धन्दामा संलग्न व्यक्तिहरू पर्यटकको चाप हुने समयमा काठमाडौंमा आएर ठगी गर्दै आएका थिए । एक समूहको फन्दामा परेको पर्यटकलाई आफूले सम्हाल्न नसक्ने भए उनीहरूले अर्को ठूलो समूहलाई पर्यटक बेच्ने गरेका थिए । सोबापत पहिलो समूहलाई ठगीको केही प्रतिशत रकम दिने गरेको पक्राउ अभियुक्तहरूले बताएका छन् ।

﻿नयाँपत्रिका काठमाडौं, १५साउन एक हजार दरका यस्ता नोट बजारमा आएका छन् जसको अभिलेख राष्ट्रबैंकसँगै छैन । एकजना गभर्नर भएको वेला अर्कैको हस्ताक्ष्ार भएको नोट बजारमा कसरी पुगे  बैंकका अधिकारीलाई पनि थाहा छैन । गभर्नर विजयनाथभट्टराई निलम्बन भएपछि सरकारले कृष्णबहादुरमानन्धर लाई कामयमुकामय दिएको थियो । बजारमा नोट अभाव हुन नदिन सरकारले कामु गभर्नरको हस्ताक्षर भएका नोट निष्कासन गर्न राष्ट्रबैंकलाई अनुमति दिएको थियो । राष्ट्रबैंकले २५चैत०६४ मा सर्वसाधारणका नाममा सूचना प्रकाशित गरेर कामु गभर्नर मानन्धरको हस्ताक्षरमा ख २१,०००००१ देखि ख ५३,९९९९९९ पि्रफेक्स नम्बरको एक हजार दरका नोट निष्कासन गरिएको जानकारी दिएको थियो । तर, सँगसँगै ख ५४ र ख ५५ पि्रफेक्स नम्बर भएका नोट आफूहरूले फेला पारेको दाबी नेपाली नोट संकलन गर्दै आएका उत्तम बहादुर अधिकारीले गरेका छन् । यसको झन्डै एक वर्षपछि भूलसुधार गर्दै राष्ट्रबैंक ले ९फागुन०६५ मा अर्को सूचना निकालेर ख ५४ र ५५ पि्रफेक्स नम्बरका नोट पनि जारी भएको जानकारी गराएको थियो । बजारमा कामु गभर्नर मानन्धरको हस्ताक्षर भएका ख ५४ र ५५ पि्रफेक्स नम्बरका नोट त आए नै, तर आश्चर्य विजयनाथ भट्टराईको हस्ताक्षर भएका ख ५५ नम्बरका नोट पनि आए । नयाँपत्रिकासँग कामु गभर्नर मानन्धरको हस्ताक्षर भएको ख ५५,५०४२३४ नम्बरको नोट पनि छ, त्यस्तै त्योभन्दा अघि नै निलम्बित भट्टराईको हस्ताक्षर भएको ख ५५,५६१९८३, ख ५५,२०१०९९ र ख ५५,८८१७०९ पि्रफेक्स नम्बरका नोट पनि छन् । भट्टराई निलम्बनमा परेपछि कामु गभर्नर मानन्धरले नै पि्रफेक्स नम्बर ख २१ देखि नै हस्ताक्षर गर्न थालेका हुन् । तर, भट्टराईका हस्ताक्षर भएका अचानक ख ५५ का नोट कसरी आए  राष्ट्रबैंकका अधिकारीहरू नै अनभिज्ञता प्रकट गर्छन् । त्यस्ता नोट निष्कासन भई चलनचल्तीमा गएकोबारे कुनै औपचारिक अभिलेख छैन, राष्ट्रबैंकको मुद्रा व्यवस्थापन विभागका कार्यकारी निर्देशक अश्विनी कुमार ठाकुरले भने, त्यस्ता नोट बजारमा गएको पाइए यो गम्भीर अनुसन्धानको विषय हुनेछ । राष्ट्रबैंकले नोट निष्कासन गर्दा सर्वसाधारणको जानकारीका लागि सार्वजनिक सूचना प्रकाशित गर्छ, सूचनामा तोकिएको नम्बरका नोट मात्र बजारमा वैध मानिन्छन् । तर, राष्ट्रबैंकले कामु गभर्नरको हस्ताक्षर छ भनेर सूचना जारी गरेका ख ५५ नम्बरका नोटमा भट्टराईको हस्ताक्षर भएकोले अब ती नोट वैध हुने कि नहुने भन्ने अन्योल छ ।

﻿उमेशमैनाली सचिवकि प्रमुखसचिव नयाँपत्रिका काठमाडौं, १५साउन प्रमुखसचिवका रूपमा राष्ट्रपतिको कार्यालय सरुवा भइसकेको भनिएका उमेशमैनाली राजीनामा दिने मनस्थितिमा छन् । उनलाई प्रमुखसचिव बनाउने चर्चा चले पनि मन्त्रिपरिषद्ले निर्णय नै नगरेको पुष्टि भएको छ । मन्त्रिपरिषद्ले मैनालीलाई राष्ट्रपतिका कार्यालयको सचिवमा सरुवा गर्ने मात्र निर्णय गरेको र उनलाई प्रमुखसचिव बनाइएको समाचार हल्ला मात्र भएको दाबी मन्त्रीहरूले नै गरेका छन् । उहाँलाई मुख्यसचिवको बराबर हैसियत दिने सम्बन्धमा मन्त्रिपरिषद्मा कुनै छलफलसमेत भएको छैन, बाहिर हल्ला किन भयो, मैले पनि बुझ्न सकिनँ, वाणिज्यमन्त्री राजेन्द्रमहतोले नयाँपत्रिकासित भने । एउटै सरकारमा दुईवटा मुख्यसचिव रहन नसक्ने बताउँदै महतोले मैनाली लाई मुख्यसचिव बराबरको हैसियत दिन नसकिने पनि बताए । उहाँलाई राष्ट्रपतिको सचिवको रूपमा सरुवा गरिएको हो, कुरा त्यत्ति नै हो, महतोले भने ।उता मन्त्रिपरिषद्ले सचिव हरूको बढुवासम्बन्धी निर्णय गरेदेखि नै मैनाली बिदामा छन् । राष्ट्रपतिकार्यालयले पनि मैनाली सचिवको रूपमा आउने सम्बन्धमा सरकारबाट औपचारिक जानकारी नपाएको जनाएको छ । हामीलाई अहिलेसम्म त्यस्तो जानकारी आएको छैन, राष्ट्रपतिका कार्यालयसचिव राम हरि अर्यालले भने । मैनालीले पनि राष्ट्रपतिको कार्यालयमा सरुवा गरिएको पत्र नपाएको बताए । आफूलाई कन्फ्युजन राख्न खोजिएको भन्दै राजीनामा गर्ने संकेत पनि गरे । मलाई कन्फ्युजनमा राख्न खोजिएको छ, शुक्रबार 	  पनि केही जानकारी आएन भने आफ्नो निर्णय गर्छु ।

﻿पेरिस फ्रान्सेली राष्ट्रपति निकोलाससार्कोजी शारीरिक व्यायाम गर्दागर्दै बेहोस भएका छन् । उनलाई तुरुन्त अस्पताल भर्ना गरिएको छ । अस्पतालमा उनको विभिन्न स्वास्थ्य परीक्षण गरिएको छ । अहिलेसम्म कुनै खराबी भेटिएको छैन । ५४ वर्षीय सार्कोजीको स्वास्थ्य परीक्षण सैनिक डाक्टरहरूले गरेका थिए । उनको दिनचर्या बढी क्रियाशील रहने गरेको छ । राष्ट्रपति कार्यालय एलिसीप्यालेसले सार्कोजीको स्वास्थ्य परीक्षणको नतिजा सामान्य रहेको जानकारी दिएको छ । सोमबारसम्म डाक्टरहरूले उनलाई कार्डियोलजिकल अब्जरभेसनमा राख्ने जनाएको छ । भर्सेलको घाँसेमैदानमा कुदिरहेको वेला आइतबार एकाएक बेहोस भएपछि सार्कोजीलाई हेलिकोप्टरबाट सैनिक अस्पताल लगिएको थियो । 

﻿काठमाडौं एकीकृतमाओवादी केन्द्रीय समितिले आफ्नो नेतृत्वमा राष्ट्रिय संयुक्त सरकार गठन गरेर अघि बढ्ने कार्यनीति पारित गर्दै त्यस आधारमा संघर्षमा जाने निर्णय गरेको छ । सचिवालय र पोलिटब्युरोले पारित गरेको बहुपदीय ढाँचाको नेतृत्वलाई पनि बैठकले सदर गरेको छ । २४असार देखि जारी केन्द्रीय समिति बैठकमा अध्यक्ष प्रचण्डले प्रस्तुत गरेको प्रतिवेदन बिहीबार पारित गरिएको हो । बैठकले बहुपदीय नेतृत्वको विधानसमेत पारित गरेको छ । केन्द्रीय सदस्य गंगाश्रेष्ठका अनुसार अध्यक्ष, तीन उपाध्यक्ष, एकजना महासचिव र दुईजना सचिव रहनेगरी नेतृत्वको संरचना तय भएको छ । शुक्रबार बस्ने बैठकमा अध्यक्ष प्रचण्डले उपाध्यक्षमा मोहन वैद्य किरण, डा बाबुरामभट्टराई, नारायणकाजी श्रेष्ठ, महासचिवमा रामबहादुरथापा बादल र सचिव मा सिपीगजुरेल र पोष्टबहादुरबोगटी लाई प्रस्ताव गर्ने बुझिएको छ ।बहुपदीय नेतृत्वमा जाने निर्णयसँगै बैठकले केन्द्रीय सचिवालयलाई स्थायी समिति बनाउने निर्णय गरेको छ । केन्द्रीय सचिवालयलाई अब स्थायी समिति बनाउने निर्णय भएको छ, नेता श्रेष्ठले भने, हाल केन्द्रीय सचिवालयमा रहनुभएका सबै नेताहरू अब स्वतः स्थायी समितिमा रहनुहुनेछ । बुधबारको बैठकमा नेताहरू नन्दकिशोरपुन, चन्द्रखनाल, जनार्दनशर्मा प्रभाकर लगायत आठ नेताले बहुपदीय नेतृत्वमा पार्टी जानै नहुने तर्क गरे पनि अध्यक्ष प्रचण्डले उनीहरूलाई सम्झाएको स्रोतको भनाइ छ । माओवादी बैठकले शान्ति, संविधान तथा नागरिक सर्वोर्च्चताका लागि आफ्नो नेतृत्वमा राष्ट्रिय सरकार गठनको पहल गर्ने पनि निर्णय लिएको छ ।  वर्तमान सरकारलाई विदेशीको इसारामा गठन भएको कठपुतली सरकार भन्दै माओवादीले यो रहेसम्म जनपक्षीय संविधान निर्माण  हुन नसक्ने ठहरसमेत गरेको नेता श्रेष्ठले बताए । २४असार देखि जारी बैठकमा अब अपनाउने कार्यनीतिका विषयमा मत विभाजन भए पनि अन्ततः अध्यक्ष MISc प्रचण्डले क्रान्तिका लागि प्रतिबद्धता जनाएपछि प्रतिवेदन पारित भएको थियो । बिहीबार बोल्ने क्रममा वरिष्ठ नेता किरणले अब अध्यक्ष प्रचण्डलाई सहयोग गरेर अघि बढ्ने बताएका थिए । विगतमा हामीबीच भएका अन्तरसंघर्ष पार्टीको हित र जीवन्तताका लागि भएका थिए, अब हामी एक भएका छौँ, बैठकमा बिहीबार बोल्दै किरणले भने, अन्तरविरोधको सहीरूपमा समाधान भएको छ  र यो बैठकले पार्टीलाई नयाँ उचाइमा पुर्याएको छ । अध्यक्ष प्रचण्डको प्रशंसा गर्दै नेता किरणले भावी अन्तरविरोधको सही समाधानका लागि पनि प्रचण्डकै नेतृत्व अपरिहार्य रहेको बताएका थिए । बहुपदीय ढाँचामा नेतृत्व गएपछि पार्टीको पूरै पंक्ति सक्रिय र जुझारू हुने उनको भनाइ थियो । किरणको मन्त्ाव्यलगत्तै माओवादी केन्द्रीय समितिले प्रतिवेदन पारित भएको घोषणा गरेको थियो । 

﻿सुवाफिजीका ८८ वषीय राष्ट्रपति रातुजोसेफाइलोइलाले यही बिहीबारदेखि अवकाश लिने भएका छन् । राष्ट्रपतिलाई भेटेपछि प्रधानमन्त्री भोरेकबाइनिमारामाले सरकारी भवनमा आयोजित एक पत्रकार सम्मेलनमा मंगलबार सो जानकारी दिएका हुन् । उनले इलोइलाको राजीनामा जुलाई३० देखि लागू हुने बताएका छन् । राष्ट्रपतिको रिक्त स्थानमा हाललाई उपराष्ट्रपति रातुइपेलीनाइलाटिकाउलाई नियुक्त गरिनेछ ।बाइनिमारामाले इलोइलाले अवकाश लिने गरेको निर्णयलाई साँच्चिकै महत्त्वपूर्ण घटना भनेर टिप्पणी गरेका छन् । उनले भने, यो सबै फिजियन जनताको जीवन तथा मुलुकप्रति पर्याप्त योगदान गरेका एक सुदूरदर्शी राजनीतिज्ञको हातबाट अर्को हातमा ज्योति हस्तान्तरण गरिएको सांकेतिक घटना हो । इलोइलोका उत्तराधिकारीका विषयमा फिजीको मन्त्रिपरिषद्ले कुनै उपयुक्त समयमा निर्णय लिने बताइएको छ । उनी विश्वकै वृद्धतम राष्ट्रप्रमुखमध्येका एक मानिन्छन् । उनलाई २००० को अन्तिम महिनामा फिजीको महान् परिषद्ले राष्ट्रपति बनाएको थियो । उपराष्ट्रपति रातुजोसेफा पेसाले शिक्षक हुन् । उनले मेथोडिस्टचर्चका उपाध्यक्षका रूपमा १९९७ र १९९८ मा काम गरेका थिए । नब्बेको दशकमा उनी सिनेटर थिए । 

﻿काठमाडौं नयाँपत्रिका दैनिकको बा ५ च ७२६१ नम्बरको बलेरो पिकअप बिहीबार दिउँसो दुर्घटनामा परेको छ । पत्रिका पुर्याएर भैरहवाबाट काठमाडौं फर्किरहेको उक्त गाडीलाई ना २ ख १२८४ नम्बरको ट्रकले धादिङ खानीखोलामा ठक्कर दिएको थियो । दुर्घटनामा परी चालक तेज कृष्णप्रजापति र नयाँपत्रिका सहकर्मी टंकवाग्ले घाइते भएका छन् । 

﻿काठमाडौं नेपाल शैक्षिक गणतान्त्रिक मञ्चले निजी विद्यालय बन्द फिर्ता लिएको छ । सरकार, मञ्च र नेपालशिक्षक युनियनका पदाधिकारीबीच सम्पन्न बैठकमा संस्थागत र सामुदायिक विद्यालयका समस्या समाधान गर्ने सहमति भएपछि मञ्चले आन्दोलनका कार्यक्रम स्थगित गरेको हो । 

﻿काठमाडौं स्थानीयवासीको अवरोधका कारण सडकमै थुपि्रएको उपत्यकाको फोहोर शुक्रबार देखि उठ्ने भएको छ । बिहीबार सरकार र ल्यान्डफिलसाइटका स्थानीयबीच छबुँदे सहमति भएपछि एक सातादेखि सडकमा थुपि्रएको फोहोर उठ्ने भएको हो । पानी नपरेमा र बाटो अवरुद्ध नभएमा तीन दिनमा सबै फोहोर उठाइने काठमाडौं महानगरपालिका वातावरण विभागप्रमुख रविनमान श्रेष्ठले बताए । नुवाकोट र धादिङको सिमानामा पर्ने ओखरपौवामा अव्यवस्थित तरिकाले फोहोर फाल्दा स्थानीय वातावरणमा प्रतिकूल प्रभाव पर्ने गरेको र  विगतमा सरकारसँग भएको सहमति कार्यान्वयन नभएको भन्दै स्थानीयवासीले ८साउन देखि फोहोर फाल्न दिएका थिएनन् । 

﻿नयाँपत्रिका काठमाडौं, १५साउन स्वास्थ्य तथा जनसंख्या मन्त्री उमाकान्त चौधरीले मापदण्ड नै नपुगेको नर्सिङकलेजलाई सम्बन्धनका लागि दिएको गैरकानुनी आदेश नमान्ने नर्सिङपरिषद्का रजिस्ट्रार निकालिएका छन् । मन्त्री चौधरीले मापदण्ड नै पूरा नगरेका आधा दर्जन कलेजलाई कक्षा सञ्चालनका लागि अनुमति दिन निर्देशन दिएकोमा निवर्तमान रजिस्ट्रार मनराईले अस्वीकार गरेकी थिइन् । मन्त्री चौधरीले सिटिइभिटी बाट लेटर अफ इन्टेन्ट ल्याएपछि भने परिषद्ले वरिष्ठ कर्मचारी जानकीकेसीको नेतृत्वमा कलेजको स्थलगत निरीक्षणका लागि टोली खटाएको थियो । केसीको टोलीले कलेजले कक्षा सञ्चालन गर्न सक्ने प्रतिवेदन दिएपछि परिषद्ले उक्त कलेजलाई सम्बन्धन दिएको थियो । तर, अस्पताल नै नरहेको कलेजलाई अनुमति दिएको भन्दै उजुरी परेको परिषद् अध्यक्ष दयाजोशीले नयाँपत्रिका लाई बताइन् । मन्त्रीको कलेजलाई अनुमति दिन सिफारिस गर्ने केसीलाई नै उनले रजिस्ट्रार नियुक्त गरेका छन् । परिषद्की अध्यक्ष दयाजोशी भने परिषद्कै सिनियर स्टाफको नेतृत्व रहेको टोलीले दिएको स्थलगत निरीक्षण प्रतिवेदनका आधारमा सम्बन्धन दिएको बताउँछिन् । प्रतिवेदनमा मापदण्ड पूरा गरेको र अनुमति दिन योग्य भन्ने उल्लेख थियो, त्यसैले अनुमति दियौँ तर अहिले उजुरी आएको छ, छानबिन हुन्छ, जोशीले भनिन् । मन्त्री चौधरीले पूर्वाधारविहीन जनकपुर स्थित आफ्नै धनुषा नर्सिङकलेज लाई पनि कक्षासञ्चालनको अनुमति दिलाएका छन् । मन्त्री बन्नुअघिदेखि नै चौधरीले आफ्नो कलेजलाई सम्बन्धनका लागि प्रयास गरे पनि परिषद्ले मापदण्ड पूरा गरेर सम्बन्धनका लागि आउनू भन्दै फर्काइदिएको थियो । नर्सिङकलेजनै दर्ता नगरी विद्यार्थी भर्ना लिएका केही कलेजलाई परिषद्ले गर्न लागेको कारबाही रोक्न मन्त्री चौधरीले बोर्डबैठक नै रद्द गरेको परिषद्का कर्मचारी बताउँछन् । अनुमति नै नलिई विद्यार्थी भर्ना खुलाएका कलेजमा चितवन स्थित चितवनस् कुल अफ मेडिसिन, नेसनल मेडिकल कलेज वीरगन्ज, यती हेल्थ साइन्स, एसियन कलेज फर एड्भान्स स्टडिज, नेसनल मेडिकल साइन्स, घोराही स्थित अनमी मेडिकल कलेज लगायत एक दर्जन जति रहेको पूर्व रजिस्ट्रार राईले बताइन् ।