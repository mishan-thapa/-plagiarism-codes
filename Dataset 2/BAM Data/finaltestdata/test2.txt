१८ माघ, पोखरा । मनाङ मर्स्याङ्दी क्लबका प्रशिक्षक कृष्ण थापाले पदबाट राजीनामा दिएका छन् । राष्ट्रिय लिगमा राम्रो प्रदर्शन गर्न नसकेको भन्दै थापाले नैतिकताका आधारमा राजीनामा दिएको घोषणा गरेका हुन् ।

पोखरामा बिहीबार पत्रकार सम्मेलन गरी थापाले जारी ए डिभिजन लिगमा यसअघि भएको एनसेल कप र सफल पोखरा कपमा हराएका टोलीहरुभन्दा पनि पछि परेपछि नैतिकताको आधारमा राजीनामा दिएको घोषणा गरे । राम्रो खेलेपनि गोल गर्न नसक्दा मनाङले राष्ट्रिय लिगमा साचेजस्तो सफलता हात पार्न नसकेकेा उनको भनाई छ । उनले मनाङमा हाल रहेका खेलाडीहरुकै भरमा आगामी प्रतियोगिता जित्न सम्भव नहुने समेत बताउनु भयो ।

राष्ट्रिय टोलीको पूर्व प्रशिक्षक थापा एक वर्षअघि नेपाली फुटबलका सर्बाधिक महंगा प्रशिक्षकका रुपमा मासिक ५० हजार तलबमा मनाङ गएका थिए ।

उनको प्रशिक्षणमा मनाङले एनसेल कप र सफल पोखरा कप जितेको थियो । तर, आहा गोल्डकपको पहिलो खेलबाटै बाहिएको मनाङ ए डिभिजन लिगमा पाँचौं स्थानमा छ ।
१८ माघ, काठमाण्डौ । कार्यकाल नसकिँदै फिर्ता बोलाइएका नेपालका लागि चिनियाँ राजदूत याङ होउलान र प्रधानसेनापति गौरव शम्शेर जबरावीच विदाई भेटवार्ता भएको छ । नेपाली सेनको जंगी अड्डामा विहीवार भएको भेटमा उहाँरुवीच नेपाली सेनालाई चीनले उपलब्ध गराउँदै आएको सहयोगका वारेमा छलफल भएकेा थियो ।

भेटमा प्रधानसेनापति जबराले नेपाली सेनालाई चीनले उपलब्ध गराउँदै आएको सहयोग महत्वपूर्ण रहेको भन्दै कृतज्ञता ब्यक्त गर्दै आगामी दिनमा पनि सहयोगलाई निरन्तरता दिन आग्रह गर्नु भएको थियो । होउलानले नेपाली सेनाले देश विकासमा पुर्‍याएको योगदान महत्वपूर्ण रहेको भन्दै चीनले आगामी दिनमा पनि सहयोग गर्ने प्रतिबद्धता जनाउनु भएको थियो ।
पटक-पटक हात्ती नियन्त्रणका लागि प्रशासन गुहार्दै आएका स्थानीय हात्ती पीडितले  हरिपुर-३ की ५५ वर्षीया मौलीदेवी मुखियाको हिजो राति जङ्गली हात्तीले मारेपछि आक्रोशित भएर सडक आन्दोलनमा ओर्लिएका हुन् ।

हात्ती आतङ्क नियन्त्रण तथा पीडितको नोक्सानीका आधारमा क्षतिपूर्तिको माग गर्दै हिजो सडक आन्दोलन गरिरहेको अवस्थामा न्याय दिनुको सट्टा प्रहरी प्रशासनले हस्तक्षेप गरेको भन्दै स्थानीयवासीले आज पनि सो क्षेत्रमा यातायात बन्द गरेर सडकमा नाराबाजी गरिरहेका छन् ।

सो क्षेत्रमा यातायात बन्द का कारण पूर्वबाट पश्चिम गएका र पश्चिमबाट पूर्वतिर आउादै गरेका दर्जनौ सवारी साधन अलपत्रमा परेका छन् ।

पटक-पटक हात्ती नियन्त्रणका लागि प्रशासन गुहार्दै आएका स्थानीय हात्ती पीडितले  हरिपुर-३ की ५५ वर्षीया मौलीदेवी मुखियाको हिजो राति जङ्गली हात्तीले मारेपछि आक्रोशित भएर सडक आन्दोलनमा ओर्लिएका हुन् ।

हात्ती आतङ्क नियन्त्रण तथा पीडितको नोक्सानीका आधारमा क्षतिपूर्तिको माग गर्दै हिजो सडक आन्दोलन गरिरहेको अवस्थामा न्याय दिनुको सट्टा प्रहरी प्रशासनले हस्तक्षेप गरेको भन्दै स्थानीयवासीले आज पनि सो क्षेत्रमा यातायात बन्द गरेर सडकमा नाराबाजी गरिरहेका छन् ।

सो क्षेत्रमा यातायात बन्द का कारण पूर्वबाट पश्चिम गएका र पश्चिमबाट पूर्वतिर आउादै गरेका दर्जनौ सवारी साधन अलपत्रमा परेका छन् ।

हात्तीले मारेको मौलीदेवीका शव परीक्षणका लागि प्रहरीले हिजै इनरुवास्थित जिल्ला अस्पतालमा ल्याएको भए पनि अझै आफन्तलाई शव नदिएको स्थानीयवासी पञ्चनारायण मण्डलले जानकारी दिए ।

पछिल्लो समयमा हरिपुर क्षेत्रमा मात्र जङ्गली हात्तीले ६० वटाभन्दा बढी स्थानीयवासीको घर भत्काइसकेको र हिजो राति ज्यान लिादा समेत प्रहरी प्रशासनले जङ्गली हात्तीलाई नियन्त्रण गर्नेतर्फ चासो नराखेको स्थानीय पीडितको भनाइ रहेको छ ।

जङ्गली हात्तीले गर्दै आएको उपद्रोको विषय र पीडितलाई क्षतिपूर्तिलगायका विषयमा आज दिउासो कोसीटप्पु वन्यजन्तु आरक्षमा छलफल हुने सुनसरीका प्रमुख जिल्ला अधिकारी लक्ष्मणकुमार थापाले जानकारी दिनुभएको मण्डलले बताए । 
सिन्धुली, पुस २२ - सिन्धुली कारगारमा ५ दिन अघि भएको झडपमा परी एक कैदीको मृत्युको विषयलाई लिएर भएको बन्द ले सिन्धुलीबासीको जनजीवन कष्टकर बन्द ै गएको छ । नेपाली कांग्रेस सिन्धुली र मृतकका आफन्तले गरेको बन्द का कारण आइतबार पनि लामो तथा छोटो दुरीका कुनैपनि सवारी साधन चलेका छैनन् । निजी तथा सार्वजनिक विद्यालयहरु बन्द छन् । सदरमुकामका पसलहरु पूर्णरुपमा बन्द छन् भने कलकारखानालाइ समेत बन्द ले असर गरेको छ ।

न्यायीक आयोग गठन, दोषीलाई कारबाही, मृतकको शव जिल्ला ल्याउनुपर्ने र क्षतीपूर्तीको माग रहेको कांग्रेसले जनाएको छ । गत बुधबार राति कारागारमा भएको झडपमा परी कैदी निरोज देवकोटाको मृत्यु भएको थियो । मृतक देवकोटा नेपाल तरुणदल सिन्धुलीका सदस्य हुन् ।

तरुणदलका कार्यकर्ताहरुले बीपी राजमार्गको खुर्कोटमा समेत आइतबार बिहानैदेखि यातायातका साधन बन्द गराएका छन् । खुर्कोट बन्द ले मध्ये पहाडी लोकमार्गमा यातायातका साधन चलेनन् । बीपी राजमार्गकै करकरे र भिमानमा समेत यातायातका साधन रोकिएका छन् ।

यसैबीच नेपाली कांग्रेसले घटनाका विषयमा सत्थ तथ्य बुझ्नका लागि केन्दि्रय सदस्य आनन्द ढुङ्गानाको संयोजकत्वमा गठन गरेको छानविन टोलीले आइतबार बिहानदेखि काम थालनी गरेको छ । टोलीले पहिलो चरणमा कारागारमा गएर सोधपुछ थालनी गरेको प्रहरीले जनाएको छ । गृह मन्त्रालयले घटनाको छानविनका लागि कारागार व्यवस्थापन विभागमा महानिर्देशक शम्भु कोइरालाको संयोजकत्वमा गठन भएको समिति आइतबार आइपुग्ने र काम थालनी गर्ने प्रजिअ केशवराज आचार्यले जानकारी दिए । नेपालगञ्जमा आयोजना भएका’प्रथम इण्डो नेपाल खेलकुद तथा अन्तराष्ट्रिय स्तरको सांगीतिक कन्सर्ट’ को अन्तिम दिन नायक राजेश हमाल र कोमल वलीले दर्शकलाई तताएका छन् ।नायक राजेश हमाल र कोमल वली स्टेजमा उक्लदा स्थानिय सुरक्षाकर्मीलाई दर्शकलाई नियन्त्रण गर्न हम्मे हम्मे नै परेको थियो । कार्यक्रममा नायक राजेश हमालले नृत्य गर्दा दर्शकले समेत साथ दिएका थिए ।

यस्तै नायिका बिनिता बरालले हिन्दी चलचित्र द डर्टि पिक्चर्सको उलाला…बोलको गीतमा हट नृत्य गर्दा दर्शकले ताली बजाएर साथ दिएका थिए । सिमामा सद्भाव भन्ने नाराका साथ आयोजना गरिएको यो कार्यक्रममा नेपालका चर्चित कलाकार तथा गायक गायिकाले आफ्नो बेजोड प्रस्तुत राखेका छन् । फागुन, काठमाडौं । एमाओवादी र माओवादी दुईवटा पार्टीले आज १८ औं जनयुद्ध दिवस मनाइरहेका छन् । प्रचण्ड नेतृत्वको एमाओवादीले खुल्लामञ्चमा कार्यक्रमको आयोजना गरेर जनयुद्ध दिवस बनाउँदैछ। वैद्य नेतृत्वको नेकपा माओवादीले भृकुटीमण्डपमा चियापान गर्नुका साथै रोल्पाको थबाङमा जनयुद्ध दिवस मनाउँदैछ ।

विसं. ०५२ साल फागुन १ गते सिन्धुली, रोल्पा र गोरखाको तीन स्थानबाट एकसाथ कारवाही थालेर माओवादीले शुरु गरेको जनयुद्ध ०६३ मंसिर ७ गतेको विस्तृत शान्ति सम्झौताबाट औपचारिकरुपमा विसर्जन भएको हो । यसक्रममा राज्य र विद्रोहीका तर्फबाट दशौं हजार नेपाली नागरिक मारिए, त्यतिकै संख्यामा महिलाहरु विधवा भए भने त्यतिकै संख्यामा बालबच्चाहरु टुहुरा बने, दशौं हजार घाइते भए, हजारौं बेपत्ता पारिए ।

आलोकबारे माओवादीमा मौनता

काभ्रे जिल्लाको पोखरीचौंरी गाविस निवासी यानप्रसाद गौतम (आलोक) का नाममा एमाओवादीले आलोक प्रवृत्ति किटानी गरेको छ । जनयुद्धका सकारात्मक पात्रका रुपमा प्रचण्डपथ भनिएको थियो भने नकारात्मक पात्रका नाममा ‘आलोक प्रवृत्ति’ भनिएको थियो । सामान्य किसान परिवारमा जन्मिएका आलोक तत्कालीन सेनाको गोलीबाट मारिए पनि उनलाई पार्टीले अहिलेसम्म शहीद घोषणा गर्न सकेको छैन । आफ्नो पार्टीका पोलिटब्यूरो सदस्य आलोक सहीद हुन् कि गद्दार ? जनयुद्धको १८ वर्षगाँठ मनाउँदा पनि पार्टीले टुंगो लगाउन सकेको छैन । आलोककी विधवा कृष्णमाया चौलागाई र छोराछोरीले आफ्ना पतिलाई सहीद घोषणा गर्न माग गरेको धेरै भइसक्यो, तैपनि प्रचण्ड र बाबुराम सरकारले आलोकलाई सहीद घोषणा गर्न सकेको छैन । हेटौडामा जारी महाधिवेशनमा प्रचण्डले आलोकको नामसम्म लिएनन् ।

ढुंगेलको शव कहाँ छ ? प्रचण्डले ‘आलोक प्रवृत्ति’ किटान गर्दै प्रेस वक्तव्य जारी गरेको १३ दिनपछि अर्थात् २०५७ साल जेठ २८ गते यानप्रसाद गौतम (आलोक)ले आफ्नै हातले आफैंविरुद्ध निर्मम आलोचना गर्दै एउटा बकपत्र (आत्मालोचना पत्र ?) लेखे । आलोकद्वारा लिखित सो पत्र असार २० गतेको जनादेश साप्ताहिकमा प्रथम पृष्ठमा छापियो । आफूलाई कारवाही हुनुभन्दा अघिसम्म जनादेश साप्ताहिकमा क्रान्तिकारी लेखहरु लेख्ने आलोकको अन्तिम लेख पनि त्यही नै बन्न पुग्यो ।

आलोकले लेखेका थिए - ‘ममा (देखिएका) राजनैतिक विचलन, संगठनात्मकरुपमा व्यक्तिवादी नोकरशाही कार्यशैली, आर्थिक उदारता, सांस्कृतिक क्षेत्रमा सामन्ती यौन कुण्ठा आदि गलत आचरणका कारण पार्टी र आन्दोलनलाई गम्भीर क्षति पुग्न गएको छ । मेरो २५/२६ वर्षको राजनीतिक आन्दोलनको मात्रा (यात्रा) मा मबाट हुन गएका गल्ती-कमजोरीहरुप्रति गम्भीररुपले पश्चाताप गर्दै सार्वजनिकरुपमा आत्मालोचनासहित प्रायश्चित गर्ने र गल्तीहरु सच्चाउने प्रतिवद्धता व्यक्त गर्न चाहन्छु । बाँकी कुरा भविश्यले नै सच्चाइको यथार्थता प्रमाणित गर्नेछ ।

शहीद तीर्थ गौतमकी पत्नी र आलोक पत्नीसँग प्रधानमन्त्री डा. बाबराम भट्टराई

जहाँसम्म मेरो विचलन र गलत आचरणका कारण पूर्वाञ्चल क्षेत्रले व्यहोर्नुपरेको क्षति तथा मेरो कमजोरीहरुमाथि टेकेर गौरवशाली पार्टीमाथि भएको आक्रमण र पार्टीको आन्तरिक जीवनमा घटेका घटनाहरुको प्र्रवृत्ति निकै गम्भीर छन्, यसको उद्घाटन पनि हुँदै जाने कुरामा म विश्वस्त छु । यतिबेला मेरो राजनैतिक आन्दोलनको निरन्तरताको कडी छुटेको छ, पार्टी जीवन समाप्त भएको छ, भीषण, तीव्र र आँधीमय वर्गयुद्ध र पार्टी भित्री संघर्षको मोर्चाबाट म ढले पनि अझै भौतिक शरीरको समापन भएको छैन ।….म अहिले नेपाली कम्युनिष्ट आन्दोलनको नकारात्मक पात्रका रुपमा इतिहासको कठघराभित्र उभिएको छु । गलत ढंगबाट रमेश ढुंगेलको हत्या भएको पार्टी निश्कर्षका सन्दर्भमा त्यसको सम्पूर्ण जिम्मेवारी म आफैं लिन चाहन्छु र रमेश ढुंगेलकी श्रीमती रमा ढुंगेलले आफ्नो श्रीमान्को हत्याको बदला आफैं लिने उत्कृष्ट (उत्कट ?) अभिलाषा प्रकट गर्नुभएको छ । त्यसलाई म सहर्ष स्वीकार गर्दै क्रान्तिकारी आन्दोलनलाई पुनः नयाँ उचाइ र उर्जा प्रदान गर्ने आफ्नो वैयक्तिक हकसमेत प्रकट गर्न चाहन्छु ।

रामेछापका तत्कालीन माओवादी नेता रमेश ढुंगेललाई माओवादीले अन्तरसंघर्षका कारण मृत्युदण्ड दिई खाडल खनेर पुरेको थियो । ढुंगेललाई खाडलमा हालेर पुर्नेहरु अहिले एमाओवादीको केन्द्रीय कमिटीसम्म पुगेका छन् । पत्रकार डेकेन्द्र थापाको कंकाल जमीनबाट निकालियो, तर रमेश ढुंगेलको कंकाल कसले निकाल्ने ? कहाँ पुरिएका छन् ढुंगेल ? ०५६ सालमा पार्टीबाट मारिएका ढुंगेलका परिवारले अहिलेसम्म उनको सद्गति गर्न पाएका छैनन् ।

एमाओवादीको हालै प्रकाशित मुखपत्रमा प्रचण्डले भनेका छन्, म त स्टालिनजस्तै पो भएँछु । स्टालिनले पनि यसैगरी भिन्न मत राख्ने नेतालाई मृत्युदण्ड दिएका थिए । स्टालिन हुने क्रममा मृत्युदण्ड पाएका रमेश ढुंगेललाई अब माओवादीले सहीद घोषणा गर्द कि गर्दैन ? यो पनि अस्पष्ट छ । कमसेकम प्रचण्ड समूहले नगरे वैद्य पक्षले ढुंगेललाई सहीद घोषणा गर्नुपर्ने पो हो कि ? जनयुद्ध मनाइरहँदा एमाओवादी र माओवादीले आलोककी विधवा र रमेश ढुंगेलका परिवारलाई पनि एकपटक सम्झने हो कि ? नभए कसले सम्झेलान् यिनलाई ? न तत्कालीन राज्यले, न माओवादीले ।

रमेश ढुंगेललाई आलोकले एक्लै मारेर दफनाएका होइनन् । आलोक मरेर गए, तर अरु हत्याराले ढुंगेल परिवारसँग माफी माग्नुपर्दैन ? कि यसका लागि पनि सत्य निरुपण आयोग नै बन्नुपर्छ ? ढुंगेल परिवार यतिबेला न्यायको खोजीमा प्रचण्डको दैलो चाहारिरहेको छ । माओवादीले आफ्नै कार्यकर्तालाई मृत्युदण्ड दिएको सायद यो एउटा मात्रै घटना हो । मृत्युदण्ड दिइएका ढुंगेललाई अब नेताहरुले कसरी न्याय गर्लान् ? फागुन १ ले यही सोधिरहेको छ ।
