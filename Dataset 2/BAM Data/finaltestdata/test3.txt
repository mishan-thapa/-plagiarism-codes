१८ माघ । निजी (संस्थागत) विद्यालयमा पढी उच्चशिक्षामा छात्रवृत्ति पाउने आशामा सरकारी (सामुदायिक) विद्यालयबाट एसएलसी परीक्षामा दोहोरो रजिष्ट्रेशन गराउने विद्यार्थीले परीक्षा दिन नपाउने भएका छन् । त्यस्ता विद्यार्थीहले चालू वर्षका लागि गरेको रजिष्ट्रेशन स्वतः रद्द हुने व्यवस्था परीक्षा नियन्त्रण कार्यालय, सानोठिमीले गरेको छ ।

‘एसएलसी परीक्षाको तयारी’ बारे शिक्षा पत्रकार समूहले गरेको छलफल कार्यक्रममा परीक्षा उपनियन्त्रक प्रल्हाद अर्यालले एसएलसी परीक्षा सञ्चालन तथा व्यवस्थापन निर्देशिका दोस्रो संशोधन गरी नयाँ व्यवस्था गरिएको जानकारी दिनुभयो । गत वर्ष २८ सय विद्यार्थीको दोहोरो रजिष्ट्रेशन देखिएको थियो । यस वर्ष त्यस्तो रजिष्ट्रेशन भए/नभएको बारेमा अध्ययन भइरहेको भन्दै उपनियन्त्रक अर्यालले यस्तो कार्यमा सम्लग्न विद्यालय र सम्बन्धित कर्मचारीलाई पनि कारवाही हुने बताउनुभयो ।

यस्तै, सूचनाको हकसम्बन्धी ऐनको व्यवस्था अनुसार यसवर्षदेखि पुनः योगको आवेदन दिने विद्यार्थीहरुले निवेदन दिएमा आफ्नो उत्तरपुस्तिका हेर्न पाउने व्यवस्थालाई सरलीकृत गरी सोसम्बन्धी शुल्ककमा पनि सहुलियत दिने निर्णय भएको अर्यालले बताउनुभयो । उहाँका अनुसार त्यस्ता विद्यार्थीले सात सय तिरेर सिधै नियन्त्रण कार्यालयमा उत्तरपुस्तिका हेर्न पाउँ भनी निवेदन दिन सक्नेछन् ।

शिक्षाविद् डा. तर्थि खनियाँले परीक्षालाई प्राविधिक र प्रशासनिक बनाइएको टिप्पणी गर्दै गेसपेपर प्रतिनन्ध गरेर नियन्त्रण गर्नेतिर भन्दा मौलिक उस्तै खालको प्रश्नपत्र निर्माणको साटो चिट चोर्न नसक्के गरी प्रश्नपत्र बनाउन र समग्र प्रणालीलाई प्राज्ञिक बनाउन सुझाव दिनुभयो । शिक्षा मन्त्रालयका सहप्रवक्ता डा. रोजनाथ पाण्डेले हालसम्मका परीक्षा प्रणाली परम्परा धान्ने प्रकारका खालको मात्रै भएको स्विकार गर्दै यस वर्षदेखि खर्च कटौतीका लागि स्वदेशमा प्रश्न पत्र मुद्रणको कार्य भएको जानकारी दिनुभयो ।

प्रकाश तिमल्सिना, काठमाडौं, माघ १६- मधेसी जनअधिकार फोरम (लोकतान्त्रिक)का अध्यक्ष तथा उपप्रधानमन्त्री विजयकुमार गच्छदारले आफ्नो पार्टीले प्रतिबद्धता गरेअनुसार १० हजार सर्वसाधारण सभामा ल्याउन नसक्ने जानकारी दिएका छन्।

सत्तापक्ष संघीय लोकतान्त्रिक गणतान्त्रिक गठबन्धनको नाममा बुधबार हुने आमसभामा गच्छदारले १० हजार सर्वसाधारण ल्याउन नसक्ने भन्दै पन्छिएको सहभागी स्रोतले बतायो। 'केटाहरु (गणेश लामा)ले १० हजार मान्छे ल्याउने जिम्मा हाम्रो पार्टीका भनेका रहेछन्, तर हामीले ल्याउन नसक्ने भयौं,' गच्छदारले बैठकमा भने, 'म र महासचिव (जीतेन्द्र देव) दुवै ब्यस्त भएकाले त्यत्रो संख्यामा मानिस उतार्न नसक्ने भयौं।' गठबन्धनको केही दिन अघिको बैठकमा केन्द्रीय सदस्य गणेश लामाले १० हजार मानिस आमसभामा उतार्ने प्रतिबद्धता जनाएका थिए। तर मंगलबारको बैठकमा अध्यक्ष गच्छदारले भने नसकिने जनाऊ दिएका हुन्।

सभामा माओवादीले विभिन्न जिल्लाबाट दुई सय बसमा सर्वसाधारण ल्याउँदैछ् भने ५० हजार मानिस खुलामञ्चमा उतार्ने जिम्मेवारी लिएको छ। उसले सभामा १५ लाख खर्च ब्योहोर्ने प्रतिबद्धता जनाइसकेको छ। सभामा ५० लाख बढी खर्च हुने विवरण एमाओवादीले गठबन्धनको बैठकमा पेस गर्दै आएको छ।

यता आमसभामा प्रतिपक्षलाई कुनै पनि गालीगलौज नगर्न संयोजक तथा एकीकृत माओवादीका अध्यक्ष पुष्पकमल दाहालले निर्देशन दिएका छन्। 'कसैलाई पनि गाली गलौज नगरौं, सभ्य भाषामा आ-आफ्ना धारणा राखौं,' बैठकमा दाहालले भने। माओवादी र संयुक्त लोकतान्त्रिक मधेसी मोर्चालाई आधा-आधा घन्टा बोल्न समय दिने र अन्य साना १४ दललाई १ घन्टाको समय छुट्टयाइएको छ।
साना दलले पैसा तिरेनन्
साना १४ दलले सभाका लागि दिनुपर्ने भनिएको २५ हजार रकम कसैले पनि दिएका छैनन्। कतिपय साना दलको नेताले मञ्चमा नै उपस्थित नहुने जानकारी गठबन्धनको वैठकमा गराएका छन्।
कलेन्द्र सेजुवाल, सुर्खेत, माघ १८- कांग्रेस सभापति सुशील कोइरालाले माओवादीले बाह्र बुँदेयताका सम्झौतालाई सम्मान नगर्दा समस्या निम्तिएको बताएका छन्। पछिल्लो समय सम्झौता च्यात्‍ने धम्की दिएको माओवादीले व्यवहारमा भने यसअघि नै च्यातिसकेको उनको भनाइ छ।

'माओवादीले सम्झौता च्यात्छु भनेर धम्की नदिए हुन्छ,' बिहीबार नेपाली कांग्रेस सुर्खेतको कार्यालय भवन र पुस्तकालय उद्‍घाटन गर्दै उनले भने, 'तपाइँहरुले सम्झौताको कहिले पो सम्मान गर्नु भएको छ र?' यस्ता धम्कीबाट कांग्रेस कहिल्यै नडराउने उनले बताए।

एकीकृत माओवादी अध्यक्ष पुष्पकमल दाहालले कांग्रेसमा बाह्र बुँदे सम्झौताका विरोधीले नेतृत्व गरेको अभिव्यक्ति दिएको बेला कोइरालाले यस्तो जवाफ फर्काएका हुन्। उनले शान्ति सम्झौता कांग्रेसको अगुवाइमा भएकाले कांग्रेसले सधैं सम्झौताको सम्मान गरेको बताए। 'सम्झौता च्यातिए कांग्रेस हैन, माओवादी जंगल जानुपर्छ,' उनले भने।

कोइरालाले लोकतन्त्रमाथि आक्रमण गर्ने जोकोही शासक परास्त भएको इतिहास स्मरण गर्दै अहिले माओवादीले लोकतन्त्रमाथि धावा बोल्न थालेकाले पतनको बाटोमा हिँडेको बताए। कांग्रेसले सबैको अस्तित्वसहित लोकतन्त्र बचाउन चाहे पनि माओवादी आफ्नै हठले पतनको बाटोमा अघि बढेको उनले बताए। 'हिजो कांग्रेसले लोकतन्त्रको सम्मान गर्न राणादेखि राजासम्मलाई सम्झायो, अहिले माओवादीलाई सम्झाइरहेको छ,' उनले भने, 'बेलैमा उसको बुद्धि आएन भने राणा र राजाकै हालत हुने निश्चित छ।'

सभापति कोइरालाले माओवादीमा अहिले पनि हतियारमोह नहटेको बताए। युद्धको धङ्धङीले गर्दा माओवादी सत्तामा बसे पनि सडकमा ओर्लेर पत्रकार र विपक्षी कार्यकर्तामाथि आक्रमण गर्न थालेको उनले बताए। 'कांग्रेस विचारको धनी पार्टी हो, जति आक्रमण भए पनि हाम्रो विचार मर्दैन,' माओवादीलाई चेतावनी दिँदै उनले भने, 'तर तपाइँसँग भएको हतियार जुनसुकै बेला पनि खियार लागेर नष्ट हुन सक्छ, अब हतियारमा हैन, विचारमा विश्वास गर्नुस्।'

विपक्षी दलद्धारा दैलेखको दुल्लुमा आयोजना हुने सभामा भाग लिन आएका कोइरालाको स्वागतमा सुर्खेत कांग्रेसले वीरेन्द्रनगरमा शक्ति प्रदर्शन गरेको थियो। उपत्यका प्रवेशको नाका सुब्बाकुनादेखि सुरु भएको मोटरसाइकल र्‍यालीले वीरेन्द्रनर परिक्रमा गरेको थियो।
जिल्ला सभापति तप्तबहादुर बिष्टको सभापतित्वमा भएको कार्यक्रममा केन्द्रीय सदस्यहरु डिल्लीराज रेग्मी, मोहम्मद अफताब आलम, दीपक गिरी, बद्री पाण्डे, नेपाल महिला संघकी अध्यक्ष डिला संग्रौला र पार्टीनेताहरु हृदयराम थानी, शिवराज जोशी, खड्कबहादुर बस्याल, दुर्गाकेशर खनाल, गोविन्द भट्टराईलगायतले बोलेका थिए।
काठमाडौं, माघ १६ (नागरिक)- एमाले नेता केपी शर्मा ओलीले अब बन्ने नयाँ सरकारलाई अप्ठ्यारोमा पार्न कुलेखानीको पानी समाप्त गर्न लागेको बताएका छन्। उनले अहिले २ घण्टा लोडसेडिङ घटाएको देखाउने बाबुराम सरकारले २४ घन्टा कुलेखानी चलाएर जलायस सुकाउन खोजेको आरोप लगाए।

'लोडसेडिङ दुई घण्टा घटाउन अहिले दिनभरि कुलेखानी चलाएर सुकाउन खोजेको छ,' राजधानीको शहिदगेटमा आयोजित कोणसभालाई सम्बोधन गर्दै ओलीले भने, 'फागुनमा नयाँ सरकार बन्दा लोडसेडिङ २० घण्टा हुन्छ। अनि हामीले लेडसेडिङ घटाएका थियौं भनेर प्रचार गर्न खोजेका छन्।'

उनले अहिलेको सरकारले फागुन नदेख्‍ने घोषणा गरे। कुलेखानी नेपालका एकमात्र जलाशययुक्त जलविद्युत आयोजना हो। कार्यक्रमलाई सम्बोधन गर्दै कांग्रेस महामन्त्री प्रकाशमान सिंहले आन्दोनलको उपलब्धी संस्थागत गर्न आन्दोलन आवश्यक भएको बताए। एमाले उपत्यका समन्वय कमिटीका संयोजक कृष्णगोपाल श्रेष्ठ, कांग्रेस केन्द्रीय सदस्य नविन्द्रराज जोशी, राष्ट्रिय जनमोर्चा नेपालका महासचिव सन्तबहादुर नेपाली, नेकपा संयुक्तका नेता गणेश साह, राजपाका उपाध्यक्ष लालध्वज, नेकपा मालेको पोलिटब्युरो सदस्य डम्बर श्रेष्ठले सम्बोधन गरेका थिए।
भीम चापागाईं, इलाम, माघ १८ (नागरिक) - नेकमा एमालेका अध्यक्ष झलनाथ खनालले सरकार र विपक्षी दल नै सडकमा पुगेपछि वार्ता र संवादको ढोका बन्द भएको बताएका छन्। विपक्षीले वार्ता चाहेपनि माओवादीले छलफलको ढोका नै बन्द गरेको उनले आरोप लगाए। उनले भने, ‘आन्दोलनभन्दा पहिलो संवाद भइरहेको थियो।

अहिले संवादको ढोका बन्द गरेर माओवादी पनि सडकमा उत्रेको घोषणा गर्दैछ।' उनले सहमतिका लागि वार्तामा बोलाउनुपर्ने काम सरकारकै भएको पनि बताए।


खनालले वर्तमान जारी विपक्षी आन्दोलन माओवादीलाई निषेध गर्न नभई राष्ट्रिय सहमतिका लागि भएको पनि बताए। उनले कांग्रेसले भनेजस्तो माओवादी सिध्याउन एमालेले आन्दोलन नगरेको दाबी गरे। उनले एमाले, कांग्रेसको आन्दोलन सत्ता प्राप्तिका लागि पनि नभएको बताए।


गृहजिल्ला इलाम आएका खनालले सदरमुकाममा आज बिहान आयोजित पत्रकार सम्मेलनमा भने ‘सहमतिको प्रयासमा आन्दोलन भएको हो। सरकारको नेतृत्व गर्न होइन।' उनले सहमतिमा माओवादी अवरोधक रहेकाले आन्दोलन मात्रै सहमतिको विकल्प भएको बताए।
खनालले आन्दोलनबाट मात्रै निकास निस्कने भन्दै संविधानसभाको चुनावको कुनै विकल्प नभएको र त्यसका लागि राष्ट्रि सहमति अपरिहार्य रहेको पनि बताए। आफ्नै जन्मगाउँ साखेजुङमा बन्न लागेको रत्नकुमार वान्तवा पोलिटेक्निक इन्स्टिच्युटको आज हुने शिलान्यासका लागि खनाल इलाम आएका हुन्। खनालले यसअघि नै इन्स्टिच्युटका लागि ३२ रोपनी जग्गा निशुल्क प्रदान गरेका छन्।
शेरबहादुर केसी, बुटवल,माघ १८- दुधराक्ष- बाँसगढीस्थित साना किसान सहकारी संस्था लिमिटेडमा १ करोड १८ लाख रुपैंया घोटाला भएको छ। घोटालाको अभियोग लागेका सहकारीका प्रबन्धक प्रकाश अर्यालको छानबिन हुँदाहुँदै गत साउन २८ गते मृत्यु भएपछि घोटाला भएको रकम असुली प्रक्रिया लम्बिएको छ। सहकारीका तत्कालीन अध्यक्ष धर्मराज आत्रेयले घोटाला प्रबन्धकले गरेकोले उनकै जायजेथाबाट असुली गर्नुपर्ने बताउँदै आएका छन्।
सहकारी ऐनले सर्वाधिकार दिएको सञ्चालक समिति लाखौं घोटाला हुँदा बेखवर भएर प्रबन्धकतिर पन्छाएर चोखो बन्न नसक्ने भन्दै सर्वसाधारणको पैसा तत्कालिन प्रबन्धक र सञ्चालक समितिबाट असुली गर्नुपर्ने दबाब बढ्दै गएको छ। सहकारीमा लेखा समिति पनि शक्तिशाली मानिन्छ।

प्रारम्भिक छानविनमा ९४ लाख ९७ हजार रुपैंया घोटाला भएको पाइएपनि गत साउनमा साना किसान विकास बैंक केन्द्रीय कार्यालयका अधिकृत भिमप्रसाद गैरेको नेतृत्वमा आएको टोलीले १ करोड १८ लाख रुपैंया घोटाला भएको ठहर गरेको थियो।

१५ माघ, २०६८ मा सहकारीको साधारणसभाले नरबहादुर घर्तीलाई अध्यक्षमा निर्वाचित गरेपछि घोटाला सार्वजनिक भएको हो। त्यसअघि धर्मराज आत्रेय सहकारीको अध्यक्ष थिए। उनी साना किसान विकास बैंकको सञ्चालक समितिका सदस्य पनि हुन्। आत्रेय २०५९ सालदेखि २०६८ माघ महिनासम्म अध्यक्ष थिए।

‘सर्वसाधारणको लाखौं रकम हिनामिना हुन नदिन निगरानी बढाएपछि हामीले सहकारीमा भएको घोटाला थाहा पायौं- सहकारीका अध्यक्ष नरबहादुर घर्तीले भने। साना किसान विकास बैंकले छानबिनमा दोषी ठहर्‍याएको भन्दै मंसिर ३ गते प्रबन्धक अर्यालकि पत्नी रमा अर्याललाई हिनामिना गरेको रकम सहकारीमा बुझाउन सहकारीले पत्राचार गरेको छ। घोटालाको अभियोग लागेका प्रबन्धक अर्याल परिवारबाट रकम असुली गर्न सहकारीले परिवारको नाममा रहेको दुधराक्षमा-३ बुद्धनगरमा रहेको घर र १९ कठ्ठा जग्गा रोक्का गरेको छ।

साना किसान विकास बैंक बुटवलका प्रमुख भोजराज भण्डारीका अनुसार, यो घोटाला एक बर्षभित्रको हो। प्रबन्धकले व्यक्तिगत काममा लागि सहकारीको पैसा चलाउदै आउदा समेत सञ्चालक समितिले नियन्त्रण गर्न नसकेकोले छानविन गर्दा मनपरी गरेको पाइएको हो। ‘छानबिन गर्दा सफ्टवेयर परिर्वतन गरी अनियमितता गरेको पाइयो,' भण्डारीले भने, 'कमजोरी गरेको स्विकार गरेका प्रबन्धकको मृत्युले अहिले समस्या भएको छ।'

सफ्टवेयर बिगारेर प्रबन्धकले अनियमितता गरेको बताएको साना किसान विकास बैंकले अनियमिततामा अरुको संलग्नता बारे प्रष्टाएको छैन। साना किसान विकास बैंकले यो घोटालामा प्रबन्धक दोषी देखाएर रकम असुलीको पहल गरेपनि सहकारीका जानकार अदालतमा मुद्धा परे अध्यक्ष सहितका सञ्चालक पनि घोटालामा तानिन्छन्। ‘सहकारीको अध्यक्षले घोटाला प्रबन्धकले गरेको हो भनेर उम्कन पाउदैन, प्रबन्धकसंग मिलेको होइन भने लाखौं रकम गायब हुदा बेखवर हुन मिल्दैन-रुपन्देहीका एक सहकारीका जानकारले भने।
अनियमितता गरेको पुष्टि भएपछि गत असार १७ गते प्रबन्धक अर्याललाई निलम्बन गरि सहकारी सञ्चालक समितिले निमित्त प्रबन्धकको जिम्मेवारी सहायक प्रबन्धक विष्णुमाया गौतमलाई दिएको छ।

तत्कालीन अध्यक्ष आत्रेयले नियमित दैनिकजसो सहकारीमा पुगेर निगरानी गरेको बताउँछन्। ‘खातापाता सबै दुरुस्त भएकोले अनियमितता भएको देखिएको थिएन। प्रबन्धकले खातापाता दुरुस्त बनाएर कम्प्युटरको सफेटवेयरबाट गडबड गरेछन्- उनले भने। प्रबन्धकप्रति गरेको पूर्ण भरोसाले धोका पाएको उनले बताए।
सहकारीमा भएको यो घोटालाले सानाकिसान विकास बैंकले ऋण लगानी रोक्का गरेको छ। वार्षिक ६ करोड रुपैंया कारोबार गर्दै आएको यो सहकारीमा अहिले कारोबार आधा घटेको छ। अनियमितता भएपछि सर्वसाधारणको विश्वास घटेकोले कारोबार घटेको हो।

सहकारीमा ९ सय ३७ सर्वसाधारण सदस्य छन्। समूहगत बचत अन्तर्गत एक सदस्यले मासिक १ सय रुपैंया बचत गर्दै आएका छन्। ऐच्छिक बचत कार्यक्रम पनि सहकारीमा प्रभावकारी हुदै आएको थियो।

सहकारीमा भएको अनियमितताको रकम असुली प्रक्रिया बारेमा साना किसान विकास बैंकका अधिकारीसंग पटक पटक छलफल भएको अध्यक्ष घर्तीले बताए। ‘अहिलेकै अवस्थामा असुली गर्न समस्या भए कानुनी प्रक्रियामा जानुपर्छ, सर्बसाधारणको रकम डुब्न दिनुहुदैंन-उनले भने।
काठमाडौँ भीमसेनस्तम्भको दक्षिणतर्फ सेन्ट्रल जेल (गोलघर)को बीचमा चारकुने एकतले पक्की टहरा। चोकको चारैतिर ससाना फलामे डन्डीका कोठा। काल पर्खिबस्ने कोठा भएकाले यसलाई कालकोठरी भनिँदै आएको छ। राणा प्रधानमन्त्री चन्द्रशमशेरले विसं १९७२ मा नेपालमा पहिलोपल्ट यो झ्यालखाना बनाएका हुन्।

गोलघरमा मृत्युदण्ड पाएका बन्दीलाई अलग्गै एकान्तमा राखिन्थ्यो र १८ महिनासम्म सफाइ नपाएमा पूर्वका भए भक्तपुर, तराईतिरका भए ललितपुरको गोदावरी, काठमाडौँ र अरूतिरका भए शोभाभगवतीको भाचाखुसीमा लगेर काटिन्थ्यो। उनीहरूको फैसलामै लेखिएको हुन्थ्यो, 'काटी मारी दिनू।'

नित्यकर्म गर्ने र खाना पकाउने समयमा मात्र गोलघरभित्रको कालकोठरीको ताल्चा खोलिन्थ्यो र बन्दीहरू आफ्नो दैनिक कार्य गर्थे। जेल भनेको दुःख पाउने ठाउँ हो, जेलमा बस्नेलाई दुःख दिनुपर्छ भन्ने प्रशासनको रवैया हुन्थ्यो।

विसं १९८८ मा 'राजाको गद्दी ताक्यो' भन्ने आरोपमा कप्तान खड्गमान सिंह र मैनाबहादुर खत्रीलाई आजन्म कैद फैसला सुनाउँदै प्रधानमन्त्री भीमशमशेरले भनेका थिए, "यस्ता राजद्रोहीहरूलाई काट्नैपर्ने हो र काट्ने पनि थिएँ तर ज्यान सजाय अन्त्य गरसिकेकाले जन्मकैद सजाय दिन्छु।" यो फैसला सुनाएपछि उनीहरूलाई नेल, हतकडी, गलफन्दी लगाई हिँडाएर जेल चलान गरिएको थियो। उनीहरूलाई अन्धकार गोलघरभित्रको कालकोठरीमा थुनियो, जहाँ मृत्युदण्डबाट बचेका बन्दीहरू थिए। उनीहरूको कसुर भनेको व्यक्तिगत स्वतन्त्रताको आवाज बुलन्द गर्नु थियो।

कालकोठरीमा बस्दै गर्दा यी राजबन्दीहरू इष्टमित्र र आफन्तहरूबाट टाढिँदै गए, कालकोठरीमा बस्नेहरूलाई घरका मानिसले भेट्न पाउँदैनथे । मृत्युदण्डबाट बचे पनि कमसल खानाले शरीरको शक्ति क्षीण हुँदै जान्थ्यो। तर, उनीहरूको उत्साहमा भने कमी आएको थिएन। देशमा राणा शासनको अन्त्य भई जनताले स्वतन्त्रता पाउनेछन् भन्ने विश्वासमा उनीहरू अडिग थिए। जेलको कष्टमय जीवन र अभावका कारण ००४ सालमै कप्तान सिंहको ५५ वर्षको अल्पायुमै मृत्यु भयो। जेल परेको सात वर्षमै ४० वर्षका खत्रीको पनि टीबी रोगले कालकोठरीमै निधन भयो। एक दिनअघि मात्रै उनकी बूढीआमाले छोराको मुख हेर्न पाउ“m भन्दै जेलका हाकिमहरूका अगाडि गिडगिडाउँदै रुँदा पनि भेट्न दिएनन् ।

गोलघरको कथा यत्तिमै टुगिँदैन। ९ माघ १९९७ मा सेन्ट्रल जेलमा गोलघरको सँगैको घरमा २६ महिनादेखि कैद काट्दै आएका शुक्रराज शास्त्रीलाई प्रजापरिषद काण्डमा फसाई टेकु (मचली) पुर्‍याइयो। शुक्रराज रूखमुनि उठीउठी गीता पाठ गर्दै थिए, फाँसीको फन्दा घाँटीमा लगाउनासाथ ठूलो स्वरले 'ओम' भन्दै प्राण त्यागे।

बिहानीपख टाढाटाढाबाट उनलाई हेर्न मानिसहरूको भीड लागेको थियो। त्यसैबेला उनका पिता माधवराज जोशीले झुन्डिरहेको छोराको शवअगाडि आई भनेका थिए, "स्याबास् बेटा ! तुम धन्य हो। तुमने माबापकी ही नहीँ देशका ही गौरव बढाया है। बेटा होना तो ऐसा होना।" उनको मृत्युदण्डको कारण राणा षड्यन्त्र त थियो नै, सनातनवादी र धार्मिक सुधारकहरूबीचको द्वन्द्व पनि थियो। वास्तवमा शुक्रराज शास्त्री संस्कृतका प्रकाण्ड विद्वान् थिए। र, उनको परिवार नै धार्मिक सुधारक नागरकि समाजको प्रवर्तक मानिन्छ। माधवराजले आर्यसमाज खोलेर त्यसको सुरुआत गरेका थिए। कानुनी बहसमा उनलाई हराउन नसकेपछि चन्द्रशमशेरले 'पशुपतिलाई ढुंगा भन्यो' भन्ने आरोप लगाई मुद्दा चलाएर देश निकाला गरेका थिए। पछि सत्याचरण नामक गुठी स्थापना गरेर समाज सुधारका काम गरेका थिए। विसं १९९३ मा त नागरकि अधिकार समिति नै गठन गरे। काठमाडौँको मखनमा कन्या स्कुल खोल्ने श्रेय पनि उनैलाई जान्छ।

मृत्युदण्डको सजाय सुनाइएका दशरथ चन्द र गंगालाललाई सीधै मृत्युदण्ड दिइने स्थलतिर नलगी गोलघरबाहिर ल्याएर राखिएको थियो। त्यस्तो अवस्थामा पनि उनीहरू हाँसीखुसी नैै थिए। उनीहरूले आफ्ना सामान बन्दीहरूलाई बाँडेका थिए। अन्तिम दिनमा मुख सुक्न थालेपछि उनीहरूले 'भरेभोलि मर्नु छ, अरू थोक नखाने बरू मुख भिजाउन फलफूल मात्रै खाने सल्लाह' गरेका थिए।

माघको दोस्रो हप्ता रातको सुनसान चिसोमा काठमाडौँ नै थर्कने गरी गोली हानी यी दुई वीरलाई शोभाभगवतीमा प्राणदण्ड दिइयो। त्यसबेला जुद्धशमशेर शोभाभगवतीवारि (इन्द्रायणी घाट)बाट यो सम्पूर्ण दृश्य हेररिहेका थिए।

धर्मभक्त माथेमालाई गोलघरमा एक दिन राखेर प्राणदण्ड दिइएको थियो। नदी किनारा खोज्दै जाँदा कालोपुलनजिकै सिफल (हाल सहिद स्तम्भ राखेको ठाउँबाट ३० फिट उत्तर)मा रूखमा झुन्ड्याएर प्राणदण्ड दिइएको थियो। उनलाई बेहोस अवस्थामा पुर्‍याई झुन्ड्याउँदा दुईपटक त रस्सी नै टुटेको थियो।

गोलघरको अर्को कथा पनि छ। २००३ सालको आखिरीतिर भद्रगोल जेलमा छुट्टै राखिएका पाँचमध्ये टंकप्रसाद आचार्य र रामहरि शर्माले सिधासमेत नलिई हडताल गरिराखेकामा उनीहरूलाई जेल सुधारको मागसम्बन्धी कुरा गर्ने भनी बाहिर ल्याई गोलघरको कालकोठरीमा राखिएको थियो। यस्तै अवस्थामा रामहरि शर्मालाई डबल निमोनिया भयो, औषधी उपचार हुन सकेन।

प्रजापरिषद काण्डमा राणाहरूका अगाडि बयान दिँदा सिंहजस्तो गर्जने निडर कहलाइएका टंकप्रसाद आचार्यले समेत गोलघरको भित्री मूल ढोकामा गई निराशामा आँसु झार्नुपरेको थियो। २००५ सालको अन्त्यतिर सेन्ट्रल जेलसँग जोडिएको भद्रगोल जेल राजबन्दीहरूले खचाखच भरिएको थियो। राजबन्दी र प्रशासनका बीचमा वादविवाद र तनाव भइरह्यो, जेल सुधारका कुरा उठिरहे।

यत्तिकैमा सारा राजबन्दीलाई लौरो आदिले हानी धेरैलाई रक्ताम्मे बनाई त्रिपुरवर सिंह, विजय मल्ल, गोपालदास श्रेष्ठ र मसमेतलाई कालकोठरीमा राखियो। पछि गोलघरबाहिर रहेका शम्भुराम श्रेष्ठ, टंकविलास गुभाजु, तिलकराजसमेत चार जना पनि भित्रै थपिए। टंकप्रसाद, रामहरिलाई भद्रगोलको पुरानै ठाउँमा सारियो। यसको एक वर्षअघि २००१ सालमा गणेशमान सिंह सँगसँगै जेलबाट भाग्न असफल भएका चन्द्रमान कम्पाउन्डरलाई पनि यसै कालकोठरीमा रहेको फलामे पिँजडामा राखिएको थियो। सरकार राजबन्दीका माग पूरा गर्नुभन्दा जबरजस्ती अनशन तोडाउनतिर लाग्थ्यो। त्यसका उदाहरण हुन्, चैतन्यलाल।

 पेसाले वेद उप्रेती पाइलट हुन्। इन्डोनेसियाको लायन एयरमा इन्स्ट्रक्टर पाइलटका रूपमा कार्यरत उप्रेतीको अनौठो लगाव छ, फोटोग्राफीसँग। खासगरी एरयिल र अन्डरवाटर फोटोग्राफी उनको सोख हो। फोटो खिचेर मात्र चित्त बुझ्दैन उनको, त्यसलाई पुस्तकाकार रूप दिएपछि मात्रै धीत मर्छ रे !

माघको पहिलो साता उनले ३६० डिग्री एभरेस्ट प|mम अ पाइलट्स आई भ्यु पुस्तक सार्वजनिक गरे। विश्वकै अग्लो शिखर सगरमाथाको वरपिरि जहाजबाट फन्को लगाएर उनले खिचेका तस्बिरहरूको सँगालो हो यो पुस्तक। लुक्लादेखि कालापत्थर र सगरमाथाको उत्तरी मोहडाबाट समेत खिचिएका एकसे एक तस्बिरले यो पुस्तकको शोभा बढाएका छन्। यसअघि उनको एभरेस्ट प|mम द एयर नामक सगरमाथासम्बन्धी यस्तै तस्बिर पुस्तक प्रकाशित छ।

नयाँ पुस्तकले सगरमाथा र त्यस वरपरका तस्बिरहरूका साथै त्यस क्षेत्रमा जान चाहने पर्यटकहरूका लागि पर्याप्त जानकारी पनि प्रदान गर्छ। उप्रेती भन्छन्, "पुस्तकको उद्देश्य छाप्नका लागि छाप्नु मात्र होइन, पर्यटकलाई सगरमाथासँग परिचित गराउनु पनि हो।"

अचानक : 'कसैले पैसा दिएर आन्दोलन भएको होइन’

महिला हिंसाका घटना बढेसँगै सामाजिक अभियन्ताहरू 'अकुपाई बालुवाटार'का नाममा भेला हुन थालेको एक महिना पुगिसकेको छ। अध्यागमन कर्मचारीले सीता राईलाई लुटपाट र बलात्कार गरेको घटनाको विरोधमा प्रधानमन्त्रीलाई ज्ञापनपत्र बुझाउन गएका १५ जना व्यक्तिबाट सुरु भएको यो अभियान निरन्तर छ। अभियानका सक्रिय अभियन्ता जगन्नाथ लामिछानेसँगको कुराकानी :

'अकुपाई बालुवाटार’ भनेको के हो ?

हामीले अमेरिकाको वालस्टि्रट अकुपाईबाट लिएको कन्सेप्ट हो यो। उनीहरू आर्थिक संकट आयो भनेर सडकमा ओर्लिएका थिए भने हामी देशमा कानुनी शासनको संकट भयो भनेर सडकमा आएका हौँ।

सडकमा भेला हुँदैमा कानुनी शासन प्रत्याभूति हुन्छ ?

हामी सडकमा उत्रनुको दुईवटा कारण छन्। पहिलो, नागरकिलाई अन्याय हुँदा राज्यले न्याय दिनुपर्छ। दोस्रो, नागरकि आफैँ पनि जिम्मेवार बन्ने संस्कृतिको विकास हुनुपर्छ। शान्तिपूर्ण आन्दोलनलाई नसुन्ने संस्कृति छ नेपालमा। हामी अहिंसात्मक आन्दोलनका माग सम्बोधन गर्ने संस्कार विकास गर्नुपर्छ भन्ने मान्यता स्थापित गर्न चाहन्छौँ। जति समयसम्म सडकमा भेला हुनुपर्ने भए पनि हामी हिंसात्मक बन्दैनौँ।

एक महिनामा यो आन्दोलनको उपलब्धि के भयो ?

राज्यले त दबाबको महसुस गरेकै छैन। तर, नागरकिको चेतनामा धेरै परविर्तन आएको छ।

कस्तो परिवर्तन ?

हिजो पीडित परिवारले घटनालाई लुकाउन खोज्थ्यो। समाजले सहयोग गर्दैन्थ्यो। हाम्रो आन्दोलनकै कारण यस्ता घटना बाहिर आएका छन्। र, दोषीलाई कारबाहीको माग तीव्र हुन थालेको छ।

ँअकुपाई बालुवाटार’लाई एनजीओकरण गरेको आरोप लाग्न थालेको छ नि ?

एनजीओ, आईएनजीओकै मान्छे सीएनएन हिरो भएका छन्। त्यसैले सबैलाई एउटै नजरले हेर्नु हुँदैन। कसैले पैसा दिएर आन्दोलन भएको होइन।

प्रविधि : मोजिल्लाको आफ्नै फोन

फायरफक्स ब्राउजर निर्माता मोजिल्लाले आफ्नै फायरफक्स मोबाइल अपरेटिङ् सिस्टम (ओएस)सहितको फोन निकाल्ने भएको छ। यसका लागि मोजिल्लाले स्पेनिस कम्पनी गि्रक्सफोनसँग साझेदारी गरेको छ। यी फोनमा एक गिगाहर्जको स्न्यापड्रयागन प्रोसेसर र ३.५ इन्चको मल्टी टचस्त्रिmन हुनेछ। एचटीएमएल फाइभमा आधारति मोजिल्लाको यो ओएसले डेभलपरहरूको काम सहज बन्नेछ। विभिन्न प्लेटर्फममा निर्माण भएका एप्लिकेसनहरू चल्ने भएकाले उपभोक्ताले बढी सहज महसुस गर्ने मोजिल्लाको दाबी छ। यो फोन यसै वर्षभित्र बजारमा आउँदै छ।

फिल्म : रसको सनसनी

रस अर्थात् हतारो। टेलिभिजनको दुनियाँमा आफ्नो स्थान उच्च राख्न न्युज च्यानलहरू कुन हदसम्म जान सक्छन् भन्ने कुरा फिल्म रसमा प्रस्तुत गर्न खोजिएको छ। यो फिल्म सुरु हुन्छ 'क्राइम २४' च्यानलका रिपोर्टर सुब्रोतोको मृत्युको समाचारबाट । अर्काेतर्फ हुन्छन् 'पल्स ३६५' च्यानलमा काम गर्ने समर ग्रोबर -इमरान हास्मी), जसले एक जना सुटरको अन्तर्वार्ता प्रसारण गरेर टेलिभिजनमा ठूलो नाम कमाउने सपना देखेका हुन्छन्। तर, सत्यतथ्य प्रसार गर्नेभन्दा पनि व्यक्तिगत पक्ष हावी भएपछि उनले च्यानलबाट राजीनामा दिन्छन्। लगत्तै गाडी, बंगला र राम्रो पारश्रिमिकसहित 'क्राइम २४' का लागि नियुक्त हुन्छन्।

मलेसियामा रोजर खन्ना -आदित्य पञ्चोली)द्वारा सञ्चालित यो च्यानलले सबैभन्दा पहिला अपराध समाचार प्रसार गर्न सक्ने क्षमता भएको बताइएको हुन्छ, समरलाई। पछि समरले के थाहा पाउँछन् भने, 'क्राइम २४' ले त आफँैले आपराधिक घटना घटाएर त्यसलाई क्यामेरामा कैद गरी समाचार बनाउने रहेछ। यसका लागि च्यानलले थुप्रै अपराधीसमेत पालेको हुन्छ। परिस्थिति यस्तो हुन्छ कि, समरलाई नै रोजरले मार्न खोज्छन्। समरकी श्रीमतीलाई अपहरण गरिन्छ। पहिले समरले अन्तर्वार्ता लिएका अपराधी नै समरलाई मार्न खटाइएका हुन्छन्। तर, तिनै अपराधीको सहयोगमा समर आफ्नी अपहरति पत्नीलाई छुटाउन समेत सफल हुन्छन्।

फिल्मको अन्त्यमा समर रोजरबारे स्टिङ् अपरेसन गरेर खिचिएको भिडियो प्रसार गरेर पीडितलाई कानुनी उपचारको दायरामा ल्याउन सहयोग गर्छन्। यो फिल्म निर्देशन गर्दागर्दै सामिन देसाईको मृत्यु भएपछि बाँकी रहेको काम पि्रयन्का देसाईले सम्पन्न गरेकी हुन्।

पहिरन : बटरफ्लाई स्विटर

जाडो याममा स्विटर नलगाउने को होला ? भिन्न डिजाइनको स्विटर लगाउँदा व्यक्तित्वमै चमक आउन सक्छ। यस्तै फरक शैलीमा छ, बटरफ्लाई स्विटर। यो स्विटर लगाएर हिँड्दा पुतलीजस्तै देखिन्छ। यसको बटन हुँदैन। यो स्विटर जाडो कम हुँदै गएको सिजनका लागि उपयुक्त छ। कुमारीपाटीस्थित अर्बान बेसिक्समा पाइने यो स्विटरलाई १ हजार ५ सय ९० रुपियाँ पर्छ।
परिकार : पेरीपेरी चिकेन

पोर्चुगलको प्रख्यात परिकार हो, पेरीपेरी चिकेन। गि्रल्ड गरिएको चिकेनलाई अपि|कन बर्ड आई चिल्ली (पेरीपेरी सस) दल्दै पुनः गि्रल्ड गरेर यो परिकार तयार गरिन्छ। चिकेन भन्नासाथ मानिसहरू चिल्लो हुने ठान्छन्। तर, पेरीपेरी चिकेन चिल्लो हुँदैन। पेरीपेरी ससमा गि्रल्ड गरिएकाले यसमा चिकेनको अलग प्रकारको स्वाद हुन्छ। पिरो अचारमा चोप्दै मदिरासँग समेत खान सकिन्छ। हाफ प्लेटको चार सय रुपियाँ पर्ने पेरीपेरी चिकेनसँगै सलादसमेत आउँछ। अर्डर गरेको १५ मिनेटभित्र ग्राहकको टेबुलमा यो खानेकुरा आइपुग्छ। 
जनअनुमोदनभन्दा बाहिरबाट अपारदर्शी ढङ्गले प्रत्यारोपण गर्न खोजेको सहमति झनै ठूलो असहमतिको जननी बन्ने गर्छ । नेपाली राजनीतिमा प्रत्यारोपण गर्न खोजिएको ठूला दलको सहमतिले असहमतिको विकराल पर्खाल तयार पार्दैछ ।	र, सहमतिका नयाँनयाँ गोरेटाहरूले अन्योल पारेको राजनीतिक यात्राको बीचमा नयाँखाले अधिनायकत्वको पदचाप सुनिँदैछ ।नयाँ जगमा पुरानै अभ्यासनेपालले अहिले माग गरेको कार्यनीति के हो राजनीतिक दलहरूले आफ्नै पार्टीले कथित कार्यनीति फलाक्दाफलाक्दै राष्ट्रले मागेको कार्यनीत्रि्रति गद्दारी गरेका छन् । 	के राजनीतिक सहमति र त्यसद्वारा निर्देशित सहमतिको बाटो यस्तै हुन्छ राजनीतिक दलहरूले आपसी समझदारी र सहमतिबाट कुन राष्ट्रिय धार विकास गर्न खोज्दैछन् र, कुन राष्ट्रिय चिन्तनधारा विकसित गर्न खोज्दैछन् जनताले राजनीतिक छिर्के दाउलाई दुत्कार्दै नयाँ जगमा बसेर पनि पुरानै सत्ताभ्यास गर्ने उनीहरूको राजनीतिक चरत्रिलाई भर्त्सना गरेका छन् । ०४६ सालको परविर्तनपछिका १२ वर्षरूमा संसद्वादी शक्तिहरूले भ्रष्ट राजनीतिक सत्ताभ्यासको थालनी गरेका थिए । ठीक त्यही रूप वर्तमान सत्ताभ्यासमा पनि हुबहु रूपमा दोहोरिनु राजनीतिक विडम्बना नै हो । संसदीय राजनीतिक शक्तिहरूको त्यस्तो फोहोरी खेललाई नजिकबाट नियालेर वाक्क भएको नेपाली जमातले माओवादी बाट केही नयाँ राजनीतिक संस्कार, मूल्य र मान्यताको आशा राखेको थियो । तर, उनीहरूले पनि उही पुरानो संसदीय शक्तिहरूले गरेको १२ वर्षो फोहोरी अभ्यासलाई नयाँ राजनीतिक जगमा संस्थागत गरिदिए । संसदीय सत्ताको नयाँ अभ्यास जान्दै नजानेको माओवादीले सबैभन्दा बढी संसदीय अभ्यास जानेको नाटक गर्दा उसको अभ्यास संसदीय दलहरूको भन्दा पनि भद्दा र कुरूप देखिन गयो । नयाँ जोगीको लोकतान्त्रिक खरानी देखेर पुराना खेलाडीहरूसमेत लज्जित बन्न पुगे ।संसदीय राजनीतिक दलहरूको कथित प्र्रजातान्त्रिक अभ्यासका नाममा लादिएको तानाशाहीबाट मुक्त हुन जनयुद्धको थालनी गरिएको थियो । संसदीय पार्टीको भ्रष्टाचार र सत्तालिप्साबाट आजित जनताले विकल्प खोजेका थिए । त्यो बलवान समयलाई युद्धबाट सुशोभित गर्ने निर्णय भित्र केवल संसदीय शक्तिको सत्ताभ्यासकोर् इष्र्या मात्र थिएन । बरु नयाँ सत्ता, नयाँ व्यवस्था, नयाँ अर्थव्यवस्था, नयाँ संस्कृति र नयाँ नैतिकताको सुस्पष्ट चित्र थियो । तर, माओवादीको त्यो कल्पना जब यथार्थमा रूपान्तरण भयो, तब त्यसको वास्तविक स्वरूप नाङ्गो रूपमा बाहिर आयो । अर्थात् माओवादीसहितको गठबन्धनले पनि राजनीतिक स्थिरता र नैतिकताको परम्परागत स्खलनलाई निरन्तरता दियो ।नेपाली काङ्ग्रेस, नेकपा एमालेलगायत दलहरूमा भने ०४६ सालयता कुनै पनि प्रकारको परविर्तन देखिएन । उनीहरूको अपरविर्तनीय चरत्रिलाई बदल्ने कुनै पनि प्रकारको राजनीतिक अभ्यास अन्तरमि व्यवस्थापिका र त्यसको मन्त्रिपरिषद्मा गरिएन । न त कर्मचारीतन्त्र, पुलिस प्रशासन र सेनामा नै गरिए । माओवादीको कथित नयाँ सत्तालाई पुरानो सत्तामा विलीन बनाएपछि पुरानो सत्ताको रङ्गमा माओवादी पनि रङ्गियो । माओवादीले दिन खोजेको राजनीतिक संस्कार र त्यसले खेलेको राजनीतिक अभ्यास पनि अन्ततः पुराना संसदीय दलहरूको बासी अभ्यासमा जनयुद्धको ऊर्जासमेत समाहित बन्दा राजनीति झनै आपराधीकरणतर्फ अग्रसर भयो । असुरक्षा र अपराधीकरणतर्फो यात्राविभिन्न सहमतिको डङ्गुरबाट गुज्रँदै गरेको राजनीतिक यात्रामा एकले अर्कोलाई अड्काउने दाउबाहेक नेपाली जनताले अर्को कुरा भेट्टाएका छैनन् । देशमा असुरक्षाको मात्रा यति धेरै बढेको छ कि कुनै पनि पार्टीमा वास्तविक कार्यकर्ताभन्दा अपराधीहरूको सङ्ख्या बढी छ । पुराना पार्टीको गिरेको साखसँगै अपराधीहरू पनि नयाँ पार्टी खोज्दै माओवादीमा प्रवेश गरेका छन् । एकातिर कम्युनिस्ट आदर्शबाट च्यूत भएपछि कुनै पनि व्यक्ति अपराधीकरणतर्फअग्रसर हुने र अर्कोतिर स्वयम् माओवादीले विगतमा अपनाएको कार्यनीतिलाई संसदीय कार्यनीतिमा बदलेपछि देखापरेको सङ्क्रमणले त्यसका अधिकांश जुझारु कार्यकर्तालाई अपराधतर्फअगाडि बढ्ने वातावरण तयार पारिदिएको छ । आफ्नै नैतिक मापदण्डको अस्थिर जग भत्काउने अभ्रि्रायले सचेत रूपमा माओवादी नेतृत्वले संस्थागत गरेको उपभोक्तावादले माओवादी भित्र गहिरो जरा गाडिसकेको छ । माओवादीको माथिल्लो पङ्क्तिमा देखिएको सुविधाभोगी र ढोँगी चरत्रि र्सार्वजनिक भएपछि कैयौँ कार्यकर्ताहरूमा रहेको नेतृत्वप्रतिको आस्था खत्तम भएर गयो । जनयुद्धको पारिवेशभित्र माथिल्लो पङ्क्तिको पहुँचबाट निकै टाढा रहेको कार्यकर्ताको जमातले खुला पारिवेशसँगै र्सार्वजनिक भएको माओवादीको राजनीतिक चरत्रिलाई आफ्नै आँखाले भोग्न पायो । परिणामस्वरूप माओवादी भित्र शक्तिको बाँडफाँट गर्ने, ठेक्कापट्टा हातमा लिने, जागिर लगाइदिने, अवैध तस्करीमा सरकि हुनेजस्ता विषयहरूमा खुला लडाइँ सुरु भयो । अराजक र सङ्गठित संस्थाको रूपमा यङ् कम्युनिस्ट लिग वाईसीएलको उदयपछि अपराधीहरू त्यसैको आडमा जथाभावी गर्ने परिस्थितिको निर्माण भयो । माओवादीभित्र रहेर अपराध गर्नेहरूले नेतृत्वलाई पैसाको बिटो पुर्याएपछि सय खत माफ हुने अराजक संस्कृतिको विकास भयो । जसले गर्दा एउटै राज्य कमिटी, जिल्ला वा क्षेत्रमा विभिन्न नेताका बफादार ग्याङ्हरू पैदा भए । माथिल्लो नेतृत्वमा शक्तिको केन्द्रीकरण गर्ने होडबाजी तीव्र भएपछि तस्कर, काला बजारियाहरू र अपराधीहरूसँग माओवादी नेताको हिमचिम बढ्न थाल्यो । त्यसको सिको गर्दै तल्लो पङ्क्ति पनि स्थानीय फटाहा र अपराधीहरूसँग सङ्गत बढाउँदै गयो । पार्टी अपराधीकरणतर्फयात्रारत बनेपछि माओवादीभित्र कम्युनिस्ट नैतिकताको परभिाषा बदलियो । तस्करसँग मिल्न नसक्ने, फटाहा बन्न नसक्ने, अवैध रकम असुल्न नसकेकाहरू पिछडिएका कार्यकर्ता भए । यसरी माओवादी नेतृत्वले क्रान्तिको एउटा विशाल कारखानामा आगो लगाएर रमिता हेर्यो । अहिले माओवादी पार्टी र त्यसको सेना कैयौँ व्यापारी गिरोहको कठपुतली बन्ने दिशातिर उन्मुख छ । यो अपराधीकरणको महायात्रामा माओवादीले हिजोका सबै पुराना पार्टीहरूलाई उछिनेको छ । यही विन्दुमा नै माओवादीको वास्तविक रूपान्तरण प्रखर रूपमा देखिएको छ । विषयवस्तुको अर्को पाटो पनि उत्तिकै भयावह छ । माओवादीबाट बाहिरिएका, सेनाबाट भागेका, पुलिसबाट भागेका आदि सबै व्यक्तिहरू कुनै पनि विकल्प नभेटेपछि सामाजिक अपराधमा सरकि छन् । त्यस्तै तर्राईमा विभिन्न नामधारी आपराधिक सङ्गठित समूहहरू छन्, जसलाई राजनीतिक रङ दिने प्रयत्न पनि भएको छ । दण्डहीनताको यो अविराम शृङ्खलालाई बढावा दिने सोचबाट निर्देशित अपराधले सङ्गठित स्वरूप ग्रहण गरेको छ । यसबाट सबैभन्दा बढी पीडित बनेको माओवादीसमेत यस मामिलामा मौन छ । देशले रोपेको यस अपराधको बीउबिरुवा बनेर झाँगिँदै गएको छ । यसले निर्माणाधीन कुनै पनि शक्तिको सरकारलाई स्थायित्व प्रदान गर्ने छैन । यस्तो अपराधको बाह्य र आन्तरकि गठबन्धन झनै डरलाग्दो विषय हो । यसले विखण्डित तुल्याएको सामाजिक जीवनभित्र राजनीति गर्नेहरू यस मुलुकका सबैभन्दा ठूला अपराधीहरू हुन् । अर्कोतिर, माओवादीको अर्धसैनिक दस्ताका रूपमा क्रियाशील वाईसीएलको अराजकताबाट आकषिर्त हुँदै अन्य दलले समेत त्यसैको सिको गर्दैछन् । भर्खरै मधेसी जनअधिकार फोरमले मधेस युवा फोर्सको गठन गरेको छ भने एमालेको प्ररायुसङ्घले युथ फोर्स गठन गरेको छ । काङ्गे्रसको तरुण दल पनि सशक्त पुनःसङ्गठनको पक्षमा छ । यस्तो राजनीतिक यात्राले तयार पारेको जगमा काङ्ग्रेस, एमाले, माओवादी, तर्राईवादी पार्टी वा सेनाबाट कुनै अनपेक्षित तानाशाह जन्मिने खतरातर्फनेताहरू कति सचेत छन् सहमतिको पछिल्लो पाइलो गिरिजा प्रसाद कोइरालाको राजीनामासमेत समावेश भएको पछिल्लो २२ बुँदे सहमतिले तात्कालिक गतिरोधको अन्त्य गरेको ठानियो । काङ्ग्रेस र माओवादीको सत्ता सङ्र्घषको दाउपेचबाट घुसेर एमालेले राष्ट्रपतिमा दाबी तेर्स्याएपछि एमालेमाओवादी दबाबबाट कोइरालाको राजीनामा आएको हो । विगतदेखि नै सातदलीय गठबन्धनले नयाँ सहमतिहरू थप्ने तर पुराना सहमतिको कार्यान्वयनप्रति असहमति प्रकट गर्दै पुनः नयाँ सहमतिमा पुग्ने गोलचक्कर लगाउँदै आएको छ । नयाँ सहमति गरसिकेपछि असहमतिका बुँदा टिपेर सम्पूर्ण सहमतिलाई तुहाउने खेल पनि हुँदै आएको छ । त्यसकारण पछिल्लो राजनीतिक सहमतिबाट निकास निस्किएको अर्थ निकाल्न सकिन्न । अड्किँदै र फुक्दै गएका सहमतिका खातहरूभित्रको राजनीतिलाई अलि गहिरोसँग नियाल्ने हो भने त्यहाँभित्र माओवादी अडानको स्खलनबाहेक अर्थोक देखिन्न । शृङ्खलाबद्ध राजनीतिक अवरोधले जन्माएको अराजक राष्ट्रि्रय परिवेशभित्र कुनै पनि विधिको विकास हुनसकेन । यो राजनीतिक दलहरूको असफलता हो ।  यही राजनीतिक असफलताको आधारमा टेकेर नयाँ तानाशाही व्यवस्थाको प्रादुर्भाव हुने सैद्धान्तिक मर्मलाई कसैले नजरअन्दाज नगर्दा हुन्छ ।  किनभने, राजनीतिक सहमतिलाई आफ्नै पार्टीले बल प्रयोगमा उपयोग गर्ने संस्कारले दिने व्यवस्थाको सार अधिनायकतन्त्र नै हो ।  लामो अस्थिरता र चरम असुरक्षालाई कथित सङ्क्रमणकालको आवरणले छोपेर लेखिन लागेको संविधानले नयाँ नेपाल बनाउला भन्ने आशा मर्दै गएको छ ।  बरु ठूला राजनीतिक शक्तिहरूले अस्थिरताको वातावरणलाई उपयोग गरेर आफ्नो हुकुम लाद्ने नयाँ परिवेशको जन्म हुँदैछ । यो आफैँमा खतरनाक परिस्थिति हो । संविधान लेख्ने सभालाई औपचारकि गफको थलो बनाएर महत्त्वपूर्ण निर्णयहरू बन्दकोठामा गर्ने कथित ठूला दलहरूको वास्तविक अभ्रि्राय नयाँ ढङ्गको तानाशाही नै हो । चारैतिर व्याप्त असुरक्षा, अस्थिरता र अराजकताले अनिवार्य रूपमा नयाँ तानाशाहको जन्म गराउनेछ । सवाल यति मात्र हो त्यस्तो तानाशाह जुनसुकै पार्टीले गैरसैनिक व्यक्तित्व वा कुनै सैनिक व्यक्तित्व दुवै हुन सम्भव छ । यस्तो सम्भावनालाई रोक्ने हो भने असुरक्षा, राजनीतिक अस्थिरता र अराजकतालाई एकै चिहानमा डढाउनुपर्नेछ । अन्यथा यो अस्थिरता, अराजकता र असुरक्षाभित्र अधिनायकत्वको आभा प्रस्ट रूपमा देखिनेछ ।  दृष्टिकोण संविधानसभामा वैचारिक द्वन्द्वका प्रवृत्ति लकसुवेदी झलकसुवेदी नेकपाएमालेका एक जना जिल्लास्तरका नेतासँग निर्वाचनपछि कुरा गर्ने अवसर मिलेको थियो।	ती मेरा पुराना मित्रले नाक खुम्च्याएर भने, माओवादीको भविष्य के गतिलो होला र खै उसलाई भोट दिनेहरू या दमाई, कामी र सार्की छन्।	या सुकुम्बासी, ड्राइभर, खलाँसी र कुल्ली छन्। तिनको आशा माओवादीले पूरा गर्न सक्दैनन्। अर्कोपटक ती सबै अन्तै लाग्छन्। यस विश्लेषणले समकालीन नेपाली राजनीतिमा पछिल्लोपटक देखापरेका दुइटा वैचारकि तथा राजनीतिक प्रवृत्तिलाई देखाउँछ। उक्त टिप्पणीले देखाएको पहिलो प्रवृत्ति भनेको नेकपाएमाले अब दलितको प्रतिनिधि रहेन हली, ड्राइभर, खलाँसी र कुल्लीभरियाको प्रतिनिधि रहेन भन्ने नै हो। अर्थात् अब एमालेको वर्गाधार श्रमजीवी वर्ग र दलितहरूबाट मध्यम वर्गतिर फड्को मारेको छ। यसले गर्दा काङ्ग्रेस उच्च मध्यमवर्गको पार्टी हुनेतिर अर्थात् दक्षिणपन्थतिर धकेलिएको देखाउँछ। विश्वको राजनीतिक इतिहासमा यस्ता सर्न्दर्भहरू धेरै देखिन्छन् । जब कुनै क्रान्तिकारी वामपन्थी शक्ति सत्ताको नजिक पुग्छ वा समाजभित्र वर्गीय असमानता घनिभूत भएर अराजकताको स्थिति उत्पन्न हुन्छ, त्यतिबेला ठूलो पुँजीपतिवर्ग र सत्तारुढ सम्भ्रान्तवर्गले आफ्नो स्वार्थको रक्षाका लागि दक्षिणपन्थी अधिनायकवादको सहारा लिन्छ। अबको नेपालमा त्यो भूमिका नेपाली काङ्गे्रसले निर्वाह गर्ने सङ्केतहरू आइसकेका छन्। माओवादी आफ्नो रणनीतिक लक्ष्यमा अडिइरह्यो भने उसको नेतृत्वमा वामपन्थीहरूको ध्रुवीकरण हुँदै जाने र नेपाली काङ्ग्रेसवा त्यसलाई उछिनेर कुनै अर्को पक्षले दक्षिणपन्थी प्रत्रि्रुवको निर्माण गर्ने तथा मध्यमार्गी शक्तिहरू कमजोर बन्ने खतरा देखिन्छ। एमालेका ती जिल्ला नेताको टिप्पणीले देखाएको दोस्रो सङ्केत हो नेपालको वामपन्थी राजनीतिको प्रतिनिधिका रूपमा वर्गीय दृष्टिले आमश्रमजीवीवर्गभित्रको पनि निम्छरो हिस्सामा प्रभाव जमाएर नेकपा माओवादी अगाडि आएको छ। जनआन्दोलन २०६२६३ का बेला खासगरी काठमाडौँका सडकहरूमा व्रि्रोहको झन्डा बोकेर हिँड्नेहरूमा सहरिया श्रमजीवीवर्गको ठूलो हिस्सा थियो।	त्यतिबेलादेखि नै चप्पलवर्गको नाम पाएको त्यसको उपस्थिति कति टड्कारो थियो भन्ने कुरा जुलुसमा सहभागीहरूले अनुभूत गरेका थिए। 	अनि, प्रहरी हस्तक्षेप भएका ठाउँमा छरिएका चप्पलका तस्बिरले पनि त्यही देखाएका थिए। जनआन्दोलनका बेला काठमाडौँमा घाइते हुने र सहिद हुनेहरूमा पनि त्यही वर्गको सङ्ख्या बढी थियो।	पछि नेकपामाओवादीको सङ्गठन विस्तारको प्रमुख आधार पनि त्यही बनेको देखियो। बदलिँदो सामाजिक परिदृश्य नेपालको विकासे प्रक्रियाले स्वतन्त्र औद्योगिक पुँजीवादको रूप लिन सकेन। मार्क्सवादी भाषामा दलाल पुँजीवाद भनिने कमिसनखोर व्यापारकि पुँजीवादले गर्दा बजारमा सामान त भरपूर आयो तर रोजगार सिर्जना गरेन। नेपालजस्तो लगानी र पुनःलगानीका लागि वित्तीय पुँजी कम भएको देशका लागि श्रमप्रधान प्रविधि प्रयोग गरेर मात्रै रोजगार सिर्जना हुनसक्छ। श्रमले नै वस्तु उत्पादन प्रक्रियामा महत्त्वपूर्ण भूमिका खेल्ने हुँदा उपलब्ध श्रमशक्तिको पूर्ण प्रयोगबिना आर्थिक वृद्धि हुन पनि सक्दैन। देशमा उपलब्ध पुँजीको प्रयोग पनि सहरिया मध्यमवर्गले उत्पादनमूलक कामको साटो घरजग्गामा लगानी गरेर लगानी वा भाडा उठाएर मस्ती गर्ने काममा मात्रै प्रयोग भयो। अहिले ह्वात्तै बढेको वित्तीय पुँजीको विस्तारले पनि उत्पादनका क्षेत्रमा भन्दा उपभोगलाई मात्रै जोड दिएको पनि यही कमिसनखोर पुँजीवादको आधारभूत चरत्रिकै कारण हो। बढ्दो विश्वव्यापीकरणका दबाबमा परेर खुला गरिँदै लगिएको बजारले गर्दा पछिल्लो समयमा त भएका उद्योगहरूसमेत धमाधम बन्द हुन थाले। ग्रामीण क्षेत्रमा व्याप्त पिछडिएको खेतीप्रणाली, कृषिको आधुनिक क्षेत्रसँगको न्यून सम्बन्ध, साना किसान, भूमिहीन किसानहरू र कृषि श्रमिकहरूको बाहुल्य तथा कम उत्पादकत्वका कारण बर्से हजारौँ मान्छेहरू गाउँबाट सहरमा अवसरको खोजी गर्दै ओइरिए। यो क्रम बढ्दै जाँदा सहरिया गरबि वर्गको सङ्ख्या थपियो, जो सरकारी आँकडा, सेवासम्बन्धी सञ्जाल र सुविधाबाट समेत वञ्चित छ। यो वर्गसँगै अर्धशिक्षित वा शिक्षित बेरोजगार वा अर्धरोजगारी गरी जीविका गर्ने समुदायको बाक्लो र गहिरिँदो उपस्थितिले विस्तारै नेपालको राजनीतिक सङ्र्घषमा आफ्नो हस्तक्षेप देखाउन थाल्यो। र, अहिले त्यसलाई बेवास्ता गरेर अगाडि बढ्न सकिन्न भन्ने कुरा माओवादीको भोट ब्याङ्कबारे एमालेका कार्यकर्ताको नकारात्मक टिप्पणीले पनि पुष्टि गर्छ।अर्कोतिर हिन्दू धर्मको वर्णाश्रम व्यवस्थाबाट प्रताडित दलितहरू जातीय शोषणको भुमरीमा परेर सधैँ तल पररिहे। तिनलाई स्रोतमाथिको अधिकार तथा सामाजिक र आर्थिक उन्नतिका अवसरहरूबाट युगौँदेखि वञ्चित गरियो। कालीगढी दक्षता भएको यो समुदाय आधुनिक पुँजीवादी प्रणालीमा पनि सीमान्तकृत बन्यो र परम्परागत प्रणालीमा पनि हली, बालीघरे प्रथा र वञ्चितीकरणको दीर्घ पेलाइमा पर्यो। सधैँ ठालूहरूको भोट ब्याङ्क बन्दै आएको यो पङ्क्ति १० वर्षो जनयुद्धकालमा माओवादीको मुख्य आश्रयस्थल मात्र बनेन, आफैँ त्यसको एकहदसम्म चालक शक्ति बन्यो। त्यही तप्काले यसपालि आफ्नो स्वतन्त्र पहिचान निर्माण गर्यो। नेकपा माओवादीका तर्फाट सात जना दलितले प्रत्यक्ष निर्वाचनमार्फ संविधानसभामा निर्वाचित हुने अवसर पाए। पुराना मूल्यमान्यता भत्काउँदै, नपढेका, श्रम गरिखाने सामान्य दलित नरनारीहरू समाजका सुकिलामुकिला र परम्परागत ठालूहरूलाई पराजित गर्दै अगाडि आए। कुल दलित जनसङ्ख्याको ४६ प्रतिशत निरपेक्ष गरिबीको रेखामुनि छ। ५४ प्रतिशत राष्ट्रिय औसत साक्षरता हुँदा दलितमा भने ३३ प्रतिशत मात्रै छ। यसको जागरणले नेपाली राजनीतिको आगामी दिशालाई अवश्य प्रभावित पार्नेछ। संविधानसभाको निर्वाचनले क्षेत्रीय दलका रूपमा मधेसवादी पार्टीहरू मधेसी जनअधिकार फोरम, तमलोपा र सद्भावनालाई पनि सम्मानजनक रूपले उपस्थित गराएको छ। ०६२६३ को जनआन्दोलनपछि महिला, दलित, मधेसी र जनजातिहरूले राज्यसत्ताका पुराना संरचना र मूल्यका विरुद्ध गरेको निरन्तरको सङ्र्घषले संविधानसभाको बनोटलाई प्रभावित गर्यो। जहाँ पहिलोपटक झन्डैझन्डै जातीय तथा लैङ्गिक जनसङ्ख्याको प्रतिनिधित्व चित्र देखिन्छ। यसले गर्दा परम्परागत संसदीय पार्टीहरू नेपाली काङ्ग्रेस र नेकपा एमालको भोट ब्याङ्क खुम्चिनाको कारणसमेत बन्न पुग्यो। अबका चार धारअबको नेपालको आर्थिक प्रणाली कस्तो हुने भन्ने मुद्दाबारे संविधानसभामा व्यक्त हुने विचारधारात्मक सङ्र्घषका निम्न धारहरू रहने देखिन्छःआमूल परविर्तनवादीसमाजवादी,सुधारवादीमध्य वामपन्थी,नवउदारवादीपरम्परावादी,पहिचानवादी ।पहिलो धारको नेतृत्व नेकपा माओवादीले गर्नेछ। यो विचार समाजशास्त्रीय मान्यता अनुसार सामाजिक विकासको गतिलाई वर्ग दृष्टिकोणका आधारमा बुझ्ने मार्क्सवादी परम्परा मान्ने विचार हो। यसको परम्परागत व्याख्या अनुसार नेपाल अर्धसामन्ती तथा अर्धऔपनिवेशिक अर्थसामाजिक व्यवस्था भएको मुलुक हो। आफ्नो चुनावी घोषणापत्रमा माओवादीले पुरानो नेपालका दुई पहाड सामन्तवाद र साम्राज्यवाद भन्ने सूत्रवाक्यमा यही वर्गीय विचारधारात्मक संश्लेषण प्रस्तुत गरेको छ। यस विचारमा माओवादीले अडान कायमै राख्यो र निर्णायक प्रभाव पार्न सक्यो भने सामन्तवादका आर्थिक जरा समाप्त पार्नेगरी भूमिसुधार लागू हुनेछ। त्यसले गर्दा जोताहा किसानलाई जमिनको मालिक बनाउने अथवा उत्पादनमाथि स्वामित्व दिने गरी जमिनमा रहेको द्वैध स्वामित्व अथवा अनुपस्थित जमिनदारीको अन्त्य हुनेछ। कृषि ब्याङ्कलगायत आधुनिक सहकारी संस्थाहरूको विस्तार गरी सुदखोरीको समाप्ति र कृषिको व्यावसायीकरणमार्फ आधुनिक क्षेत्रसँग त्यसको व्यापक अन्तरसम्बन्धको निर्माण गरिएमा कृषिमा रहेको उत्पादन शक्तिको विकास हुनेछ। पुँजीवादी क्षेत्रमा व्यापारकि वा कमिसनखोरी दलाल पुँजीवादी प्रवृत्तिको साटो स्वतन्त्र र आन्तरकि कच्चा पदार्थमा भर गर्ने खालका उद्योगको विकासमार्फ रोजगारको सिर्जनासहितको औद्योगिक विकासतिर जोड दिइनेछ। श्रम बन्ड बेरोजगार भत्ता, पर्यटन र जलस्रोतको विकासबारे पनि माओवादीले आफ्नो घोषणापत्रमा केही प्रस्ताव अगाडि सारेको छ। श्रमबन्डको व्यवस्थाले पुँजी निर्माण र श्रमिकहरूको सामाजिक सुरक्षामा सकारात्मक प्रभाव पारी श्रमको उत्पादनशीलतामा समेत वृद्धि गर्ने अनुमान गर्न सकिन्छ। सहरको मध्यमवर्गले तिर्नुपर्ने करको दायरा बढाएर सामाजिक सेवाका क्षेत्रमा लगानी गर्न आवश्यक पर्ने खर्चको व्यवस्था गरिनेछ। यसो गर्दा आन्तरकि रूपले धनी किसान वा जमिनका अनुपस्थित मालिकहरू तथा दलाल पुँजीपतिहरूबाट ठूलै प्रतिरोधको सामना गर्नुपर्ने तथा बाह्य रूपमा नवउदारवादी विश्वव्यापीकरणका चालक शक्तिहरू अमेरिका, बहुराष्ट्रिय कम्पनीका हित हेर्ने संस्था तथा दाताहरू अनि विश्व ब्याङ्कजस्ता मञ्चहरूको दबाब झेल्नुपर्ने हुनसक्छ। संविधानसभामा अर्को वैचारकि धारका रूपमा मध्य वामपन्थीहरू हुनेछन्। पुँजीवादी अर्थतन्त्रको आधारभूत मूल्यप्रणाली मानिने निजी सम्पत्तिको अधिकारको संरक्षण गर्दै राज्यका स्रोतहरू परिचालन गरी सामाजिक न्याय दिलाउने भन्ने मान्यता बोक्ने यस समूहमा नेकपा एमालेलगायतका साना वामपन्थी समूहहरू उभिनेछन्। समाजवादी धारा भन्न मिल्ने यस पक्षमा काङ्ग्रेसका केही व्यक्तिहरू पनि हुनेछन्। विश्वव्यापी रूपमा सन् १९९० मा देखा परेको उदारवादको लहरमा बगेर वर्गीय पक्षधरता जाहेर गर्दै श्रमजीवीवर्गका पक्षमा काम गर्ने परम्परागत मान्यता छाडेर सुधारवादमा फसेका समाजवादी र वामपन्थीहरू यतिबेला देशभित्र उत्पन्न वर्गीय शक्ति सन्तुलनका कारण सामाजिक न्यायका पक्षमा उभिन बाध्य हुनेछन्। साम्यवादीहरूसँग दूरी कायम गर्दागर्दै पनि केही हदसम्म यसले स्रोत वितरणका नयाँ परभिाषा खोज्न नेकपा माओवादीसँग सहकार्य गर्ने सम्भावना रहन्छ। संविधानसभामार्फ नयाँ नेपालको नयाँ आर्थिक नीति कोर्न बस्दा एउटा पक्ष भने पूरै अनुदार देखिनेछ। पछिल्लो संसदीयकालका आर्थिक नीति निर्धारणमा प्रमुख भूमिका खेलेको काङ्ग्रेसभित्रको नवउदारवादी पक्ष, तमलोपा, मधेसी फोरम, राप्रपाजस्ता शक्तिहरू यस पक्षमा उभिनेछन्। यसका पछाडि बसेर विश्व ब्याङ्क र एडीबीजस्ता संस्थामार्फ नेपालमा स्वतन्त्र औद्योगिक विकासमा बाधा हालेर दलाल पुँजीवादको रक्षा गर्न चाहने विश्वको पुँजीवादी शक्तिहरू तथा खासगरी भारतीय जनता पार्टी, उत्तरप्रदेश र बिहारको जमिनदार वर्गले वामपन्थी सुधार वा आमूल परविर्तनका र्याडिकल कार्यसूची लागू हुनबाट रोक्ने प्रयत्न गर्नेछन्। बचेखुचेका जमिनका मालिकहरू, कमिसनखोर, व्यापारकि पुँजीपतिवर्ग र बजारशास्त्रका अभियन्ताहरूको यस समूहले पनि नीति निर्धारणमा शक्तिशाली हस्तक्षेप वा उपस्थिति कायम गर्नेछ। संविधानसभामा उपस्थित या अनुपस्थित पहिचानवादीहरू पनि आगामी राजनीतिका प्रभुत्वशाली खेलाडी हुनेछन्। नेपालको सामाजिक बनोट बहुलवादी चरत्रिको छ। पहिचानको राजनीति एकातिर वर्गसङ्र्घषसँग गाँसिएर माओवादी रणनीति मातहत धु्रवीकृत भएको छ भने अर्कोतिर मधेसी फोरम, तमलोपा, जनमुक्ति पार्टी, सङ्घीय लोकतान्त्रिक मञ्च, चुरेभावर एकता समाज, सद्भावना पार्टीजस्ता समूहका रूपमा अलग्गै संविधानसभामा पुगेको छ। समग्र देशलाई एउटै एकाइ मानेर राजनीतिक संरचनाहरू बनाउने परम्पराविपरीत पछिल्लो अवधिमा जातीय अल्पसङ्ख्यक, क्षेत्रीय समुदाय, दलित, धार्मिक र लैङ्गिक समानताका लागि सङ्र्घषरत समूहहरूलाई समेटेर नवमार्क्सवादीहरूले निर्माण गरेको वैचारकि डिस्कोर्सले नेपालमा भिन्न स्थिति सिर्जना गरेको छ। पहिचानको राजनीतिले सक्रिय हस्तक्षेप गर्नुपूर्व नै नेकपा माओवादीले त्यसलाई वर्गसङ्र्घषको दायराभित्र समेट्यो। दलित, जनजाति, मधेसी, महिला र पछाडि पारिएका क्षेत्रका जनतालाई पहिचानसहितको वर्गीय मुक्तिमा लाग्ने वातावरण बनाएर आएको माओवादी रणनीतिलाई निस्तेज पार्न मधेसको हुर्कंदो बुर्जुवा वर्गले महत्त्वपूर्ण भूमिका खेल्यो। संविधानसभाका प्रारम्भिक दिनहरूमै मधेसवादी दलहरूले देखाएको राजनीतिक अडान र त्यसलाई प्राप्त गर्न गरेको दबाबपूर्ण गतिविधिले यो प्रश्न अझ जटिल बन्न जाने देखाइसकेको छ। अन्तरमि संविधानमा भएको व्यवस्था अनुरूप महिला, दलित, मधेसी र जनजाति पहिलोपटक झन्डै जनसङ्ख्याको अनुपातमा संविधानसभामा उपस्थित छन्। महिलाको सङ्ख्यात्मक उपस्थिति एसियाकै अग्रणी उपस्थितिमध्ये पर्छ। यस समुदायले भिन्नभिन्न राजनीतिक आस्थाका आधारमा भए पनि प्राकृतिक सम्पदा र राजकीय स्रोत तथा साधनमा समान पहुँचका लागि वकालत गर्नेछन्। यसभित्रको दक्षिणपन्थी हिस्साका रूपमा मधेसी दलहरूले क्षेत्रीय वा जातीय पहिचान वा अधिकारका पक्षमा वकालत र सङ्र्घष गरे पनि आफूभित्रको वर्गीय असमानता र विविधतालाई भने पहिचानको राजनीतिक कार्पेटभित्र छोप्ने प्रयत्न गर्नेछन्। यो पहिचानवादी राजनीतिक शक्तिको उपस्थितिले नेपालको निर्माणदेखि काठमाडौँलाई केन्द्र बनाएर सत्तामा एकलौटी दाइँ गरेको उच्च खस जातीय शक्ति, हिन्दू धार्मिक र सांस्कृतिक शोषणका राजकीय व्यवस्थापन सबैले अग्रगामी परविर्तनका लागि बाटो छाड्नुपर्नेछ। यसो हुँदा नेपालको वर्तमान अर्थराजनीतिक अवस्थामा आमूल परविर्तन आउनेछ। नेपालको भावी आर्थिक दिशाको निर्धारणमा यो शक्ति सन्तुलन वा अन्तरसङ्र्घषको मुख्य भूमिका रहने निश्चित छ। संविधानसभाका प्रारम्भिक दिनहरूमै खासगरी राष्ट्रपति चयन र सरकार गठनमा भएको ढिलाइ तथा मधेसवादी दलहरूको अवरोध र दबाबलाई हेर्ने जोकसैलाई पनि आगामी दिनमा संविधानसभामा उत्पन्न हुने वैचारकि द्वन्द्वको छनक मिलेकै हुनुपर्छ। दृष्टिकोण मुठभेड निम्त्याउने सत्तासमीकरण भरतदाहाल देश अहिले असामान्य सम्बन्धहरूका बीचबाट गुज्रिरहेको छ। सहमतिको आजसम्मको अवधारणालाई संविधान संशोधनले तोडिदिएको छ। सङ्गठनात्मक रूपमा सातदलीय गठबन्धनको कङ्काल बाँकी रहे पनि राजनीतिक रूपमा यो पनि टुटिसकेको छ। संविधानसभाको निर्वाचनले ठोस बनाएको दलीय विभाजनपछि राजनीतिक वृत्तमा असामान्य खालका सङ्केतहरू देखा पर्न थालेका छन्।संविधानसभाको बैठकमा मधेसी दलहरूको कदम, थारूलगायतका आदिवासी जनजातिहरूद्वारा त्यसको सडक प्रतिरोध, प्रमुख दलहरूले आफ्नो सङ्गठनलाई फौजीकरण गर्न थालेको घटना र सत्ताकेन्द्रित राजनीतिक समीकरणको प्रयासका घटनाहरू चुनावअघि बिलकुलै अपेक्षित थिएनन्।समाजमा देखा पर्ने घटनाहरूले यसको भविष्यलाई सङ्केत गर्छन्। कुनै पनि अपेक्षित वा अनपेक्षित परिणाम यसको पृष्ठभूमिको कुल योग हुन्छ। 	निर्देशित राजनीतिक घटनाहरूको कुल परिणाम पनि प्रायशः अपेक्षित नै हुन्छ। नेपालको राजनीतिमा यसको बाहिरी रूप र भित्री सारका बीचमा विरोधाभासको प्रधानता रहने गरेको छ। यहाँ अव्यक्त तव नै निर्णायक हुने परम्परा छ। यस्तो तीनवटा कारणले भइरहेको देखिन्छ।पहिलो कारण, नेपालको राजनीति आस्था र मूल्यका रूपमा विकसित भइसकेको छैन। यो अझै पनि उपयोगितावादी, उपभोक्तावादी र अवसरवादी स्तरमा छ। दोस्रो, यसको आफ्नो मौलिक जग छैन। पराधीन र पराश्रति भएका कारणले यो बाह्य प्रभावको अधीनस्थ छ। त्यसैले यो भाषा र कर्मका बीच विरोधाभास देखिन्छ। तेस्रो, यहाँको राजनीतिक संस्कृति व्यक्तिप्रधान र नायकवादी छ। राजनीतिक पूर्वानुमानका लागि समाजको वस्तुगत अवस्थाभन्दा व्यक्तिको मनसायमा निर्भर रहनुपर्ने बाध्यता यहाँको राजनीतिक विशेषता हो। यी तीनवटा विशेषताहरूको आधारभूत दायराभन्दा बाहिरबाट घटनाक्रमहरूको विश्लेषण गर्न सकिने स्थिति छैन। कहिले दृश्य र अक्सर अदृश्य रूपमा आइरहेको परविर्तनको प्रवाह भावी नेपालको जीवनमा दूरगामी महत्त्व राख्ने खालका छन्। संसद्को पुनःस्थापना २०६३ देखि संविधानसभाको निर्वाचनसम्म रक्षात्मक दाउपेचका रूपमा र संविधानसभाको निर्वाचनपछि आक्रमण रणनीतिका रूपमा प्रकट भएका केही महत्त्वपूर्ण परविर्तनहरू अबका दिनमा भिन्नभिन्न शिविरका रूपमा देखा पर्ने छन्।शक्तिको तीव्र स्थानान्तरणसमाजका विभिन्न वर्ग र तप्काबीचको सङ्र्घष जतिजति घनिभूत बन्दै गएको छ, प्रत्येकको शक्ति स्थानान्तरणको दिशा पनि तीव्र रूपमा छुट्टिँदै आएको छ। संविधानसभापछिको विकसित स्थितिलाई हेर्ने हो भने प्रायः सबै पार्टीहरूको नेतृत्वपङ्क्ति धनाढ्य दलाल पुँजीपति वर्गतिर झुक्दै आएको छ। नेपालका उच्च पुँजीवादी घरानामा पर्ने गोल्छा, ज्योति र चौधरी समूहका प्रतिनिधिहरू काङ्ग्रेस, माओवादी र एमालेका सभासद् छनोटमा परेका छन्। यो प्रतिस्पर्धामा मालेले समेत बाजी मारेर खेतान समूहलाई काँधमा बोकेको छ। गठबन्धनको यो प्रकृति अन्तर्राष्ट्रिय पुँजीवादी साम्राज्यवादी शक्तिहरूसँग राम्रो सम्बन्ध बनाउने र त्यसको र्समर्थनमा शासक बन्ने मनोकाङ्क्षाबाट प्रेरति छ भन्ने कुरा बुझ्न कुनै कठिनाइ छैन। दलीय नेतृत्वको विकासमा चिन्तन प्रवृत्तिलाई बुझ्नका लागि के कुरामा ध्यान दिन जरुरी छ भने देश र देशी स्वार्थलाई विभिन्न कोणबाट उठाउँदै आएका र विदेशी हस्तक्षेपसँग निरन्तर जुध्दै आएका अर्थ, जल, सन्धि, सीमा तथा कानुन विशेषज्ञहरू कुनै पनि दलको छनोटमा परेका छैनन्। यो प्रवृत्ति, दलीय नेतृत्वको शक्ति कतातिर स्थानान्तरति हुँदैछ भन्ने तथ्य बुझ्नका लागि महत्त्वपूर्ण छ।शक्ति स्थानान्तरणको अर्को प्रवृत्ति जातीय, भाषिक एवम् क्षेत्रीय समुदायतिर झुक्दै गएको छ। एक वा अर्को रूपमा राज्यको पुनःसंरचनालाई अपरिहार्य देख्ने जातीय, भाषिक शक्ति प्रत्येक दलहरूभित्र र बाहिर जबरजस्त रूपमा सङ्गठित छ। यस पङ्क्तिलाई चलाउन वा अनुशासनमा बाँध्न सक्ने अवस्थामा कुनै दलको नेतृत्व छैन। माओवादी नेता प्रभु शाहले नेपालको नाम बदल्नुपर्ने र तर्राईलाई एक प्रदेश बनाउनुपर्ने र्सार्वजनिक अभिव्यक्ति दिँदा होस् वा त्यहाँभित्रको थारू समुदायले मधेस शब्द नै हटाउनुपर्ने र्सार्वजनिक माग गर्दा होस्, माओवादी नेतृत्व दुवै विपरीत मागका बारेमा निर्णायक रूपले बोल्न वा केही गर्न अर्समर्थ छ। माधव नेपालद्वारा समर्थित फागुन १६ को सरकारमधेसी सहमतिका विरुद्ध एमाले सम्बद्ध थारू समुदाय सडकमा उत्रिएको छ तर माधव नेपालसँग मौन रहनुको विकल्प छैन। काङ्ग्रेसको जातीयक्षेत्रीय समुदाय त पहिले नै पार्टीबाट अलग्गिइसकेको छ।यसबाट के बुझिन्छ भने दलहरू विभिन्न समुदायको खुकुलो मोर्चामा परिणत हुँदैछन् र त्यहाँभित्रका भिन्नभिन्न स्वार्थका शक्तिहरू भिन्नभिन्न कित्तामा स्थानान्तरति हुँदैछन्। तेस्रो शक्ति, जो जनजातीय वा उत्पीडित भाषिक समुदायभित्र पर्दैन, त्यो राष्ट्रिय विखण्डनको षड्यन्त्रका विरुद्ध प्रतिरोध सङ्र्घषको दिशामा स्थानान्तरति हुने प्रक्रियामा छ। नेपालको आन्तरकि मामिलामा भारतद्वारा निरन्तर हुँदै आएको खुला हस्तक्षेप र सीमा अतिक्रमणप्रति नेतृत्वको मौनता र पार्टीहरूको अर्को पङ्क्तिबाट हुँदै आएको र्सार्वजनिक विरोधका रूपमा यसको अभिव्यक्ति र्सार्वजनिक हुँदै आएको छ।प्रवृत्तिका हिसाबले दलहरूको नेतृत्व तहको केन्द्रविन्दुमा सत्ता छ। सत्ताका लागि यहाँको अर्थराजनीतिमा कब्जा जमाएको वर्गसँग गठबन्धन नगरी हुन्न। यो धनाढ्य वर्ग सीधै साम्राज्यवादी पुँजीसँग जोडिएको छ। तर्सथ, स्वार्थमा देखा परेको समानताका कारणले दलीय नेतृत्व, धनाढ्य पुँजीपति र बाह्य पुँजीको शक्ति एउटै दिशामा केन्द्रित हुन थालेको छ।दोस्रो र तेस्रो अर्थात् जातीय, भाषिक र राष्ट्रिय शक्तिको केन्द्रविन्दुमा सडक छ। एउटाको माग स्वायत्तता र अर्कोको माग राष्ट्रिय स्वाधीनता छन्। मागका रूपहरू भिन्न छन्। एउटा आन्तरकि छ र अर्को बाह्य। तर, दुवैको विरोधको सारतत्त्व एउटै छ। त्यो हो, उपनिवेशवादको विरोध। त्यसैले यिनीहरूको निसाना पनि एउटै छ। त्यो निसाना हो, कुलीन वर्गीय शासन र साम्राज्यवादी विस्तारवादी गठबन्धनका विरुद्ध सङ्र्घष। सङ्र्घषको प्रक्रियामा विकास हुने तीव्रतासँगै विषयवस्तुका हिसाबले, यी दुई शक्तिहरू एउटा शिविरमा सङ्गठित हुने कुरा पनि निश्चितप्रायः छ।यस विभाजनको प्रक्रियालाई वर्तमान सत्तासङ्र्घषमा प्रस्टसँग देख्न सकिन्छ। विगत अढाइ वर्षेखि जुनजुन विषयका लागि राजनीतिक ध्रुवीकरणको आवश्यकता दलहरूले औँल्याएका थिए, ती सबै पर्खालहरू अहिले टुटेका छन्। सत्ता प्राप्त गर्ने प्रश्नमा कसैका लागि अर्को कुनै दल अग्राह्य रहेको छैन। विवाद केवल पद बाँडफाँट र व्यक्ति छनोटमा छ। विश्वास गरौँ, आजको अवस्थासम्म खुलेआम भोग गर्न नसकिने कडा रक्सीका रूपमा रहेका राप्रपाका धाराहरू विस्तारै सुपाच्य हुने हल्का विचारमा परिणत हुनेछन्। सत्ता गठबन्धनको प्रकृतिले यस्तो अनुमानलाई पूरै सत्य सावित गर्छ।राजनीतिको फौजीकरणसंविधानसभाको निर्वाचन र राजतन्त्रको अन्त्यपछि देशको समस्या समाधान र शान्ति प्रक्रियामा तीव्रता आउने अपेक्षाविपरीत दलहरू आफूलाई फौजीकरण गर्ने र शासकीय दलको हैसियत देखाउने बाटोमा अघि बढेका छन्। माओवादीको अनुसरण गर्दै एमालेले युथ फोर्सका नाममा कानुन हातमा लिने प्रक्रिया सुरु गरेको छ भने काङ्ग्रेसले तरुण सेना बनाउने तयारी गर्दैछ। यसअघि मधेस बाहिनी, जनतान्त्रिक मोर्चा, जातीय सेनाका नाममा देशका विभिन्न ठाउँमा यस्ता फौजी सङ्गठनहरू क्रियाशील छन्। गैरकानुनी सङ्गठनहरूबाहेक संवैधानिक धारामा रहेका भनिएका दलहरूको यस प्रवृत्तिलाई विभिन्न अर्थमा बुझ्न सकिन्छ।प्रथम कारण हो, देशमा डेढ दशकयता प्रभावी भएको फौजी राजनीतिको दबदबा। राष्ट्रिय राजनीतिमा हिंसा उन्मुख शक्तिहरूको पीठो बिक्ने गरेको र गएको चुनावमा निःशस्त्र शक्तिहरू शस्त्रार्थजन्य शक्तिहरूका अगाडि लाचार बन्नुपरेका घटनाहरूले फौजीकरणको प्रवृत्तिलाई निकै प्रोत्साहित गरेको छ। समाजको वस्तुगत अवस्था र अस्तित्व रक्षाका प्रश्नहरू यस प्रवृत्तिसँग अभिन्न रूपमा जोडिएका छन्।दोस्रो कारण, दण्डहीनता देखिन्छ। सातदलीय गठबन्धनले सहमति बचाउने नाममा अपराध कर्मलाई राजनीतिक छाता ओढाउने जुन परम्परा बसाल्यो, त्यसले आत्मरक्षाको बाटो सोच्न सबैलाई बाध्य बनाएको छ। यो बाध्यता राजनीतिक र व्यक्तिगत दुवै रूपमा खडा छ।संविधानसभाको निर्वाचनपछि दलीय असमझदारीको जुन वातावरण विकास हुँदै आएको छ, यसबाट उत्पन्न हुनसक्ने अराजकतालाई मध्यनजर राखी दीर्घकालीन सोच अनुसार प्रमुख दलहरू अघि बढ्न खोजेको आशङ्का पनि गर्न सकिन्छ। यो भनेको भविष्यमा हुनसक्ने भिडन्तलाई ध्यानमा राखी उठाउन लागिएको कदम हो। चुनावपछि दलहरूमा देखा परेको कटुसम्बन्धलाई हेर्दा फौजीकरणको प्रक्रिया तात्कालिक आवश्यकता वा आवेश मात्र नभएर पूर्वनियोजित कदम हुनसक्ने कुरालाई अझ बढी भरपर्दो मान्न सकिन्छ। शान्ति प्रक्रियालाई भङ्ग गर्न, कानुनी व्यवस्था तोड्न, दलहरूलाई आपराधीकरण गर्न र देशलाई युद्ध र्सदारहरूको खेलमैदान बनाउन यस्ता राजनीतिक ग्याङ्हरूले उल्लेखनीय भूमिका खेल्न सक्छन्। आजकै अवस्थामा पनि राजनीतिक गुन्डा नभएका दलहरू या आत्मर्समर्पण गर्न या त फौजीकरणको दिशामा अघि बढ्न बाध्य हुनुपर्ने स्थिति छ।यतिबेलाको सर्न्दर्भ के हो भने जसरी राजनीतिक नेतृत्व, जातीयभाषिक समुदाय र राष्ट्रिय तत्त्वहरूको शक्ति भिन्नभिन्न दिशामा स्थानान्तर हुने वा साझा धुरीहरू निर्माण हुने प्रक्रियामा अघि बढेको छ, त्यसैगरी दल वा समुदायहरूभित्रको राजनीतिक शक्ति फौजी संरचनाभित्र स्थानान्तरण हुने प्रक्रिया पनि सुरु भएको छ। यी दुई भिन्न प्रक्रियाभित्र अन्तरनिहित उद्देश्यको भिन्नताले नेपालको राजनीतिमा दीर्घकालीन असर पार्नेछन्।जाँचपरखको कसीसत्ता वा शक्तिसमीकरणका लागि जेजस्ता घटनाहरू भइरहेका छन्, यिनको स्वाभाविकताअस्वाभाविकता, औचित्यअनौचित्य, र्सार्थकतानिर्रथकता आदिलाई जाँचपरख गर्ने कसीमा समान दृष्टिकोण बन्न नसक्ने तथ्य ध्रुवीकरणको चरत्रिले देखाइरहेको छ। इमानदारीपूर्वक भन्ने हो भने अहिलेको राजनीतिक प्रक्रियाको घोषित उद्देश्य राज्यको अग्रगामी पुनःसंरचना, समाजको जनपक्षीय रूपान्तरण र शान्ति प्रक्रियामा सफलता नै हुन्। यो कुरा सत्य हो भने ध्रुवीकरणको प्रक्रिया सत्ता दाउपेचका बुँदाहरूमा होइन कि समाज परविर्तनका विषयमा आधारति हुनुपर्दछ।दलीय नेतृत्वले जुन वर्ग र शक्तिलाई आफ्नो निकट राख्न खोजेको छ, त्यो आर्थिक, राजनीतिक पुनःसंरचनाको पक्षमा छैन। राजनीतिको फौजीकरण गर्ने चिन्तन शान्ति प्रक्रियाका विपरीत छ। सत्ता गठबन्धनका लागि भइरहेका दाउपेचहरूमा संलग्न कतिपय शक्तिहरूका आर्थिक, राजनीतिक, सामाजिक एजेन्डाहरू नै विपरीत प्रकृतिका छन्। यस्तो परिवेशबाट बन्ने राजनीतिक समीकरण वा सन्तुलन सम्बन्धित व्यक्ति वा दलका लागि स्वाभाविक र र्सार्थक होलान् तर समाजको बृहत्तर पुनःसंरचनाको कोणबाट यी नितँन्त अवसरवादी र हानिकारक छन्। यस्ता क्रियाकलापहरूले समाजमा विरक्ति, निराशा र अविश्वासको मनोविज्ञान निर्माण गर्छन्। अनि, संस्थागत मूल्य, मान्यता र अनुशासनलाई विघटन गर्छन्।राष्ट्रपतिको निर्वाचनका लागि माओवादीद्वारा प्रस्तावित रामराजाप्रसाद सिंह व्यक्तिगत रूपमा स्वाभाविक उम्मेदवार भनिन सक्छन्। तर, यो महत्त्वपूर्ण कुरा होइन। महत्त्वपूर्ण त यो हो कि रामराजाका नाममा माओवादी र मधेसवादी दलहरूको जुन समीकरण बन्यो र माओवादी तथा मधेसी जनअधिकार फोरमजस्ता शक्तिहरूको संयुक्त सरकार बन्ने जुन नीतिगत आधार तयार भयो, यसका पछाडि के छ यस गठबन्धनलाई राजनीतिक रूपमा उचित सावित गर्न सकिन्छ गिरिजाप्रसाद कोइराला वा माधव नेपाललाई राष्ट्रपतिको उम्मेदवारका रूपमा सक्रिय राजनीतिक जीवनका कारण अयोग्य मान्न सकिएला तर जनआन्दोलनदेखि गणतन्त्रको स्थापनासम्म सहकार्य गर्दै आएका दलहरूको तुलनामा तर्राईको प्रश्नमा नकारात्मक भूमिका खेल्दै आएका शक्तिहरूसँगको सहकार्यलाई कुनै पनि कोणबाट राजनीतिक भन्न सकिँदैन। रामराजा त माओवादी मधेसी कित्तालाई जोड्ने सेतुको नाम मात्र हो। तर्राई पुलको कुरा मात्र थियो भने त्यो काम काङ्ग्रेसका रामवरण यादवबाट पनि पूरा गर्न सकिन्थ्यो।दलहरूको विकृत मानसिकताको अर्को उदाहरण काङ्ग्रेस बनेको छ। रामवरणयादवलाई राष्ट्रपतिमा उम्मेदवार बनाउनु थियो भने पहिल्यै त्यो प्रस्ताव ल्याएको भए स्थिति अर्कै बन्न सक्थ्यो। तर, काङ्ग्रेसले यस्तो गरेन। माओवादीले रामराजाको नाम टुङ्ग्याएपछि काङ्ग्रेसको प्रस्तावित नाम तर्राईमूलबाट परेको छ। यसबाट के कुरा प्रस्ट हुन्छ भने माओवादीदेखि काङ्ग्रेससम्मका दलहरू न त आफ्नो खुट्टामा उभिएर राजनीति गररिहेका छन् न सरकार निर्माणको प्रश्नलाई सहज राजनीतिक प्रक्रियाका रूपमा लिइरहेका छन्।१२ बुँदे समझदारीपछि जुन अवधारणाका आधारमा दलीय समीकरण बनेको थियो, त्यो संविधानसभाको निर्वाचनपछि आकाशपाताल हुन पुगेको घटनाले माथि उल्लिखित ध्रुवीकरणका दुईवटा रूपहरूलाई अर्थपूर्ण बनाउँछ। एउटा हो, प्रमुख दलहरूको नेतृत्व बहुराष्ट्रिय पुँजीका बाहक धनाढ्य पुँजीपतिहरू र विदेशी शक्तिका बीचमा बनेको समीकरण। यो समीकरण दलगत रूपमा भिन्नाभिन्नै देखिए पनि सबैको छाता एउटै छ, साम्राज्यवाद। साम्राज्यवादको छाताभित्र कहिले यो गुट र कहिले त्यो गुटको सत्तँ परविर्तन अबको प्रमुख राजनीतिक खेल हुनेछ।माथि भनिएझैँ राजनीतिको फौजीकरण गर्ने जुन अभियान दलहरूमा देखिएको छ, त्यसको मुख्य निसाना पनि सत्तँको खेल नै हो। गठबन्धनमा आउने विभाजन र त्यसपछिको मुठभेडको अवस्थालाई ध्यानमा राखेर युवा शक्तिलाई फौजीकरण गर्ने प्रक्रिया सुरु गरिएको हो भन्नुमा खासै अतिशयोक्ति देखिँदैन।के नेपाल पुनः गतिलै प्रकारको मुठभेडको दिशामा अघि बढेको हो सत्ताका लागि बनिरहेको द्विपक्षीय समीकरणले यसै कुरालाई सही सावित गर्ने प्रयत्न गररिहेको छ। लडाइँको केन्द्रविन्दु अब सत्ता हो, नयाँ संविधान होइन। संविधान त कतैबाट अन्तिम घडीमा पठाइनेछ, पारति गर्नका लागि।ज्ञान न्यौपाने, काठमाडौं, माघ १८ - लुम्बिनीमा बुद्ध जन्मनुभन्दा झन्डै ७ सय वर्षअघि नै मानव आवादी रहेको ऐतिहासिक तथ्य फेला परेको छ। मायादेवी मन्दिर र गुम्बामा काठबाट निर्मित संरचना र उत्खननमा भेटिएका प्रमाण इशापूर्व छैठौं शताब्दीका रहेको वैज्ञानिक अध्ययनले पुष्टि गरेको पुरातत्वविद्ले जानकारी दिएका हुन्। बेलायतको दुर्हाम विश्वविद्यालय, पुरातत्व विभाग, युनेस्को काठमाडौं र लुम्बिनी विकास कोषका विज्ञ तथा पुरातत्वविदहरुले गरेको तीनवर्षे अध्ययनको प्रारम्भिक प्रतिवेदन बुधबार राजधानीमा सार्वजिनक गरिएको छ।
 


उत्खननमा भेटिएका इँटा, घर बनाउँदा गाडिएका काठ, अँगार, माटाका भाँडाका टुक्रालगायत सामाग्री ३ हजार ३ सय १३ वर्ष पुराना सामग्री भेटिएको विज्ञहरुले जनाए। विभागका लुम्बिनीको उत्खनन् र अध्ययन सन् १९६० मै थालिए पनि यसअघि यस्ता प्रमाण भेटिएको थिएन।
उत्खननका क्रममा मान्छेले दैनिक जीवनमा प्रयोग गर्ने सामाग्री भेटिनुले बुद्ध जन्मनुअगाडि पनि त्यहाँ मानिसको चहलपहल रहेको पुष्टि भएको पुरातत्वविदले बताए।
गौतम बुद्ध इशापूर्व ६२३ मा लुम्बिनीमा जन्मेका थिए। भेटिएका प्रमाणहरु १३ सय इशापूर्वतिरका रहेको अध्ययनमा देखिएको हो।
'लुम्बिनीमा बुद्ध जन्मनुभन्दा ५ सय वर्षअघि मात्र मानवीय बसोबास रहेको अनुमान थियो, यो अध्ययनमा ७ सय वर्षअघि नै त्यहाँ मान्छेको चहलपहल रहेको वैज्ञानिक प्रमाण भेटिएको छ,' अनुसन्धानमा संलग्न पुरातत्व अधिकृत रामबहादुर कुँवरले प्रतिवेदन सार्वजनिक गर्दै भने, 'यसले लुम्बिनीको इतिहास नै लम्ब्याइएको छ। 'यसअघि लुम्बिनीमा रहेको सम्राट अशोकले गाडेको स्तम्भबाट बुद्ध जन्मनुअघि नै त्यहाँ मानव बस्ती रहेको अनुमान रहेकोमा अहिले प्रमाण मिलेको विभागको भनाइ छ।
'सम्राट अशोकले नै गाडेको स्तम्भबाट नै बुद्ध जन्मिनुभन्दा अगाडि त्यहाँ मान्छे रहेको कुरा थियो,' विभागका पुरातत्वविद प्रकाश दर्नालले भने, 'स्तम्भका लिपिमा मात्र भर पर्ने कुरा आएन, अहिले त्यो भन्दा पुरानो प्रमाण नै मिल्यो।' यस्ता प्रमाणले अध्ययनमा थप जागरुकता ल्याएको उनले बताए। भेटिएका वस्तुहरुको ल्याब टेस्टपछि रिपोर्ट तयार गरिएको विश्वविद्यालयका प्रोफेसर रोविन कोन्निघमले बताए। 'हामी हाम्रो अध्ययनबाट खुसी छौं, किनकि हामीले नयाँ कुरा ल्याउन सक्यौं,' कार्यक्रममा उनले भने।
कोन्निघमले लुम्बिनी अध्ययनका क्रममा थुप्रै माटाका भाँडा, इनार, इनारमा प्रयोग हुने इँट्टा, भत्केका स्तुपलगायत पुराना सामग्री भेटिएको जानकारी दिए। बुधबार प्रारम्भिक रिपोर्ट मात्र ल्याइएको भन्दै उनले पूर्ण रिपोर्टमा थप कुरा बाहिर आउने जानकारी दिए।
जापानिज फन्ड एन्ड ट्रस्टको आर्थिक सहयोगमा टोलीले मायादेवी मन्दिर, नर्सरी, हेलिप्याडलगायत क्षेत्र उत्खनन गरेको थियो। ट्रस्टले बुद्ध जन्मस्थल क्षेत्रमा रहेका विभिन्न संरचनाको संरक्षण कार्यमा पनि सहयोग गरेको र काम चित्तबुझ्दो रहेकाले नेपालका अन्य क्षेत्रमा पनि उत्खनन्को जिम्मा दिन सकिने विभाग महानिर्देशक भेषनारायण दाहालले बताए। नेपालमा शहीद सप्ताह भर्खरै सकिएको छ। यो मनाउने परम्परा ७ सालमा प्रजातन्त्र आएपछि सुरु भएको हो, जुन त्यसपछि हरेक वर्ष मनाइँदै आएको छ। निरंकुश शासनमा राजसत्ताको सर्वेसर्वा बनेको शासकको जुनसुकै आशयले विरोध गरिएको होस्, विरोध गर्नेलाई राजद्रोही वा देशद्रोही सावित गरिन्थ्यो र उसले प्राणदण्ड पाउँथ्यो। यसरी मारिनेको संख्या अनगिन्ती छ। राणा शासनको पनि सुरुदेखि विरोध गर्ने कम थिएनन्, त्यस्ता आफ्ना हुन् वा अरु, कति भए कति, धेरै मारिए, कति दण्डित भए। राणाको निरङ्कुश जहानियाँ शासन समाप्त गरेर प्रजातन्त्र ल्याउनुपर्छ भनेर सङ्गठित भएका केही युवकलाई पक्रेर ९७ सालमा कठोर दण्ड दिइयो। कति जेलनेल खेप्नेमा परे भने कति मारिए। जसमध्ये शुक्रराज शास्त्री, गङ्गालाल, दशरथ चन्द र धर्मभक्त माथेमालाई तीनतिर लगेर सबैले देख्ने गरी राणा सत्ता विरोधीको गति यस्तो हुन्छ भनेर जनता तर्साउन झुण्डाइयो, गोली ठोकेर मारियो। यी चार जना शहीदमा दरिएर प्रसिद्ध पनि भए।

अचम्म त के छ भने पछि शहीद गेट बनाउँदा राजा महेन्द्रले आफ्ना पिता त्रिभुवनलाई पनि प्रजातन्त्र ल्याउने भनेर शहीदकै पंक्तिमा दरेर उचो स्थान दिएर राखे। अर्को अनौठो के भयो भने नेपालमा संविधान सभाअनुसार शासन चल्नुपर्छ, राजाले बेलायतको जस्तो संवैधानिक भएर बस्नुपर्छ भनेर बारम्बार भनिरहने विश्वेश्वरप्रसाद कोइरालाको तेजोवध गर्ने हेतुले ७ सालपछि संयुक्त सरकारको विरोधमा उठेको जुलुसमा पुलिसद्वारा मारिएका एक जना छात्र पनि शहीदका पंक्तिमा समावेश गरिए। राजा महेन्द्रले प्रजातन्त्र मासेर चलाएको पञ्चायती शासनको विरोधमा चलेको आन्दोलनमा कति होनहार व्यक्तिले शहादत प्राप्त गरे, तिनको खोइ लेखाजोखा? प्रहरी, सैनिकद्वारा राम/लक्ष्मणजस्ता कति युवक मारिए, स्वयं राजाको आशयअनुसार जेलमै मारिएका दुर्गानन्द झा, यज्ञबहादुर थापा, भीमनारायण श्रेष्ठ जस्ता देशका लागि, प्रजातन्त्रका लागि समर्पित व्यक्तिले वीर शहीदको उचो स्थान प्राप्त गर्नुपर्ने हो। राजा छउन्जेल राजाज्ञाद्वारा मारिएका व्यक्तिले शहीदको मानमर्यादा पाउन नसकेका हुन् भने पनि अब गणतन्त्रमा त तिनको प्रतिष्ठा, मर्यादा निश्चयै बढ्नुपर्ने हो।
तर के गर्नु? ४७ सालमा पुनर्बहाली भएको प्रजातन्त्री शासनले पनि ७ सालकै एकुन्द्रो मेट्ने भयो, उस बेला संविधानकै धारा समातेर राजाले प्रजातन्त्र समाप्त पारेका थिए भने अहिले त्यसो गर्न संविधानले नदिने भएबाट प्रजातन्त्र बहालीको तीन वर्षपछि नै यसको विरूद्धमा माओवादीको सशस्त्र हिंसात्मक आन्दोलन सुरु गराइयो। माओवादी आन्दोलनका कर्णधारहरुसँग प्रजातन्त्र देखिनसहने दरबार र नेपाललाई सधैं अस्थिर र अशक्त पारिराख्न चाहने दिल्ली दरबारको भित्री कार्यगत एकता त छँदै थियो, प्रत्यक्ष/परोक्षरूपमा तिनलाई भरपूर भौतिक सहायता पनि प्राप्त थियो। यो उनीहरुकै स्वीकारोक्तिले र पछि प्रकाशमा आएका प्रमाणले पनि सावित गरिरहेछ।

माओवादीको यस हिंसात्मक आन्दोलनमा यति निहत्था निरीह जनहत्या भयो कि यो नेपालको इतिहासमा अभूतपूर्व नै थियो। परस्पर शस्त्रधारीसँगको युद्धमा मानिस मारिनु अर्कै कुरा हो, तर यहाँ त मत नमिल्ने प्रजातन्त्र पक्षधर कति शिक्षक, पत्रकारसमेत खोजी खोजी मारिए। कति कुटपिट लुटपिटमा परे, निर्वासनमा परे। प्रजातन्त्रवादी नेताहरुकै प्रयासले यस हिंसा हत्या रोक्न उही दिल्ली शासककै मध्यस्थतामा प्रतिस्पर्धात्मक प्रजातान्त्रिक पद्धति स्वीकार गर्ने जस्ता १२ बुँदे सम्झौतामा हस्ताक्षर गराएर माओवादीलाई शान्ति प्रक्रियामा ल्याइयो। माओवादी सत्तामा पुग्नासाथ आन्दोलनमा मर्ने आफ्ना सबै कार्यकर्तास्वात्तै शहीद घोषणा गरिए, घोषणा के थियो, लाखौं रुपियाँ तिनका नाममा बाँड्नु थियो। पछि मधेसीको आन्दोलनमा माओवादीबाटै मारिएकालाई पनि शहीद बनाइयो, सुविधाभोगी गराइयो। यसरी पैसामा शहीदको शिर साटियो। त्यसपछि शहीदको मर्यादा र मान प्रतिष्ठा के रह्यो?

सत्ताधारी माओवादी नवनेताले शहीदको परिभाषा मात्र बदलेनन्, पञ्चखत जस्ता महाअपराध लागेका आफ्ना मान्छे जतिलाई माफ मिनाहा दिलाए पनि। अभियोग प्रमाणित भएकासम्मले पद प्रतिष्ठा पाएकै छन्। मन्त्री बनिरहेका छन्। तर निर्मम हत्याका शिकार भएकाहरुको परिवारमा चाहिँ विल्लीबाठ छ। यी नेता यिनीहरुको आँशु पुछनुको सट्टा तिनका दुःखेको घाउमा उल्टै नूनचुक लगाउन उद्यत छन्। अहिलेमात्र होइन, चाहे सर्वहाराका अधिनायक भन्ने हुन्, चाहे निरङ्कुश साना ठूला तानाशाह हुन्, जहिले पनि विपक्षीमा यस्तै व्यवहार गर्छन्। सुजन सपुतको पतन दुष्ट दुर्जनको उत्थान हुने भएर नै सतीले सरापे को देश भनिन्छ नेपाललाई।

मल्लकालमा काजी भीम मल्ल भोट अभियानमा गएर भोटका अधिकारीसँग सन्धि/सम्झौता गरे, भोटबाट नून, सुन र ऊनको पैठारी निर्वाध गराए। नेपालका बत्तीस कोठी महाजनलाई विना महसुल ब्यपार गर्न पाउने अधिकार दिलाए। कुती केरुङ्गको सीमा शुल्कमा पनि आधी आफ्नो हुने गराए। उनी भारी सामान लिएर विजयोत्सव मनाउँदै आउँदै थिए, जनता र व्यपारी खुशी भएर उनलाई स्वागत गर्न तम्सँदै थिए, विरोधीले लौ अब भीम मल्लको बढोत्तरी हुने भो, ऊ आफंै राजा हुन बेर लाउँदैन भनेर राजाका कान भरिदिए। अविवेकी राजा प्रताप मल्लले उनलाई दरबार पस्नै नदिई काटेर मारिदिए। यस ढुङ्गा (राज्य) को भलो गर्नेको यस्तै गति होस् भनी उनकी पत्नी सती गइन् भनिन्छ। यसरी देशको कालान्तरसम्म समृद्धि ल्याउने कार्य गर्ने वीर सपुतलाई शहीदको सम्मान दिनुपर्ने हो तर त्यसमा कसले ध्यान दिन्छ? 