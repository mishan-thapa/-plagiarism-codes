जनअनुमोदनभन्दा बाहिरबाट अपारदर्शी ढङ्गले प्रत्यारोपण गर्न खोजेको सहमति झनै ठूलो असहमतिको जननी बन्ने गर्छ । नेपाली राजनीतिमा प्रत्यारोपण गर्न खोजिएको ठूला दलको सहमतिले असहमतिको विकराल पर्खाल तयार पार्दैछ । र, सहमतिका नयाँनयाँ गोरेटाहरूले अन्योल पारेको राजनीतिक यात्राको बीचमा नयाँखाले अधिनायकत्वको पदचाप सुनिँदैछ ।नयाँ जगमा पुरानै अभ्यासनेपाल ले अहिले माग गरेको कार्यनीति के हो राजनीतिक दलहरूले आफ्नै पार्टीले कथित कार्यनीति फलाक्दाफलाक्दै राष्ट्रले मागेको कार्यनीत्रि्रति गद्दारी गरेका छन् । के राजनीतिक सहमति र त्यसद्वारा निर्देशित सहमतिको बाटो यस्तै हुन्छ राजनीतिक दलहरूले आपसी समझदारी र सहमतिबाट कुन राष्ट्रिय धार विकास गर्न खोज्दैछन् र, कुन राष्ट्रिय चिन्तनधारा विकसित गर्न खोज्दैछन् जनताले राजनीतिक छिर्के दाउलाई दुत्कार्दै नयाँ जगमा बसेर पनि पुरानै सत्ताभ्यास गर्ने उनीहरूको राजनीतिक चरत्रिलाई भर्त्सना गरेका छन् । ०४६ सालको परविर्तनपछिका १२ वर्षरूमा संसद्वादी शक्तिहरूले भ्रष्ट राजनीतिक सत्ताभ्यासको थालनी गरेका थिए । ठीक त्यही रूप वर्तमान सत्ताभ्यासमा पनि हुबहु रूपमा दोहोरिनु राजनीतिक विडम्बना नै हो । संसदीय राजनीतिक शक्तिहरूको त्यस्तो फोहोरी खेललाई नजिकबाट नियालेर वाक्क भएको नेपाली जमातले माओवादी बाट केही नयाँ राजनीतिक संस्कार, मूल्य र मान्यताको आशा राखेको थियो । तर, उनीहरूले पनि उही पुरानो संसदीय शक्तिहरूले गरेको १२ वर्षो फोहोरी अभ्यासलाई नयाँ राजनीतिक जगमा संस्थागत गरिदिए । संसदीय सत्ताको नयाँ अभ्यास जान्दै नजानेको माओवादीले सबैभन्दा बढी संसदीय अभ्यास जानेको नाटक गर्दा उसको अभ्यास संसदीय दलहरूको भन्दा पनि भद्दा र कुरूप देखिन गयो । नयाँ जोगीको लोकतान्त्रिक खरानी देखेर पुराना खेलाडीहरूसमेत लज्जित बन्न पुगे ।संसदीय राजनीतिक दलहरूको कथित प्र्रजातान्त्रिक अभ्यासका नाममा लादिएको तानाशाहीबाट मुक्त हुन जनयुद्धको थालनी गरिएको थियो । संसदीय पार्टीको भ्रष्टाचार र सत्तालिप्साबाट आजित जनताले विकल्प खोजेका थिए । त्यो बलवान समयलाई युद्धबाट सुशोभित गर्ने निर्णय भित्र केवल संसदीय शक्तिको सत्ताभ्यासकोर् इष्र्या मात्र थिएन । बरु नयाँ सत्ता, नयाँ व्यवस्था, नयाँ अर्थव्यवस्था, नयाँ संस्कृति र नयाँ नैतिकताको सुस्पष्ट चित्र थियो । तर, माओवादीको त्यो कल्पना जब यथार्थमा रूपान्तरण भयो, तब त्यसको वास्तविक स्वरूप नाङ्गो रूपमा बाहिर आयो । अर्थात् माओवादीसहितको गठबन्धनले पनि राजनीतिक स्थिरता र नैतिकताको परम्परागत स्खलनलाई निरन्तरता दियो ।नेपाली काङ्ग्रेस, नेकपा एमालेलगायत दलहरूमा भने ०४६ सालयता कुनै पनि प्रकारको परविर्तन देखिएन । उनीहरूको अपरविर्तनीय चरत्रिलाई बदल्ने कुनै पनि प्रकारको राजनीतिक अभ्यास अन्तरमि व्यवस्थापिका र त्यसको मन्त्रिपरिषद्मा गरिएन । न त कर्मचारीतन्त्र, पुलिस प्रशासन र सेनामा नै गरिए । माओवादीको कथित नयाँ सत्तालाई पुरानो सत्तामा विलीन बनाएपछि पुरानो सत्ताको रङ्गमा माओवादी पनि रङ्गियो । माओवादीले दिन खोजेको राजनीतिक संस्कार र त्यसले खेलेको राजनीतिक अभ्यास पनि अन्ततः पुराना संसदीय दलहरूको बासी अभ्यासमा जनयुद्धको ऊर्जासमेत समाहित बन्दा राजनीति झनै आपराधीकरणतर्फ अग्रसर भयो । असुरक्षा र अपराधीकरणतर्फो यात्राविभिन्न सहमतिको डङ्गुरबाट गुज्रँदै गरेको राजनीतिक यात्रामा एकले अर्कोलाई अड्काउने दाउबाहेक नेपाली जनताले अर्को कुरा भेट्टाएका छैनन् । 

देशमा असुरक्षाको मात्रा यति धेरै बढेको छ कि कुनै पनि पार्टीमा वास्तविक कार्यकर्ताभन्दा अपराधीहरूको सङ्ख्या बढी छ । पुराना पार्टीको गिरेको साखसँगै अपराधीहरू पनि नयाँ पार्टी खोज्दै माओवादीमा प्रवेश गरेका छन् । एकातिर कम्युनिस्ट आदर्शबाट च्यूत भएपछि कुनै पनि व्यक्ति अपराधीकरणतर्फअग्रसर हुने र अर्कोतिर स्वयम् माओवादीले विगतमा अपनाएको कार्यनीतिलाई संसदीय कार्यनीतिमा बदलेपछि देखापरेको सङ्क्रमणले त्यसका अधिकांश जुझारु कार्यकर्तालाई अपराधतर्फअगाडि बढ्ने वातावरण तयार पारिदिएको छ । आफ्नै नैतिक मापदण्डको अस्थिर जग भत्काउने अभ्रि्रायले सचेत रूपमा माओवादी नेतृत्वले संस्थागत गरेको उपभोक्तावादले माओवादी भित्र गहिरो जरा गाडिसकेको छ । माओवादीको माथिल्लो पङ्क्तिमा देखिएको सुविधाभोगी र ढोँगी चरत्रि र्सार्वजनिक भएपछि कैयौँ कार्यकर्ताहरूमा रहेको नेतृत्वप्रतिको आस्था खत्तम भएर गयो । जनयुद्धको पारिवेशभित्र माथिल्लो पङ्क्तिको पहुँचबाट निकै टाढा रहेको कार्यकर्ताको जमातले खुला पारिवेशसँगै र्सार्वजनिक भएको माओवादीको राजनीतिक चरत्रिलाई आफ्नै आँखाले भोग्न पायो । परिणामस्वरूप माओवादी भित्र शक्तिको बाँडफाँट गर्ने, ठेक्कापट्टा हातमा लिने, जागिर लगाइदिने, अवैध तस्करीमा सरकि हुनेजस्ता विषयहरूमा खुला लडाइँ सुरु भयो । अराजक र सङ्गठित संस्थाको रूपमा यङ् कम्युनिस्ट लिग वाईसीएलको उदयपछि अपराधीहरू त्यसैको आडमा जथाभावी गर्ने परिस्थितिको निर्माण भयो । माओवादीभित्र रहेर अपराध गर्नेहरूले नेतृत्वलाई पैसाको बिटो पुर्याएपछि सय खत माफ हुने अराजक संस्कृतिको विकास भयो । जसले गर्दा एउटै राज्य कमिटी, जिल्ला वा क्षेत्रमा विभिन्न नेताका बफादार ग्याङ्हरू पैदा भए । माथिल्लो नेतृत्वमा शक्तिको केन्द्रीकरण गर्ने होडबाजी तीव्र भएपछि तस्कर, काला बजारियाहरू र अपराधीहरूसँग माओवादी नेताको हिमचिम बढ्न थाल्यो । त्यसको सिको गर्दै तल्लो पङ्क्ति पनि स्थानीय फटाहा र अपराधीहरूसँग सङ्गत बढाउँदै गयो । पार्टी अपराधीकरणतर्फयात्रारत बनेपछि माओवादीभित्र कम्युनिस्ट नैतिकताको परभिाषा बदलियो । तस्करसँग मिल्न नसक्ने, फटाहा बन्न नसक्ने, अवैध रकम असुल्न नसकेकाहरू पिछडिएका कार्यकर्ता भए । यसरी माओवादी नेतृत्वले क्रान्तिको एउटा विशाल कारखानामा आगो लगाएर रमिता हेर्यो । अहिले माओवादी पार्टी र त्यसको सेना कैयौँ व्यापारी गिरोहको कठपुतली बन्ने दिशातिर उन्मुख छ । यो अपराधीकरणको महायात्रामा माओवादीले हिजोका सबै पुराना पार्टीहरूलाई उछिनेको छ । यही विन्दुमा नै माओवादीको वास्तविक रूपान्तरण प्रखर रूपमा देखिएको छ । विषयवस्तुको अर्को पाटो पनि उत्तिकै भयावह छ । माओवादीबाट बाहिरिएका, सेनाबाट भागेका, पुलिसबाट भागेका आदि सबै व्यक्तिहरू कुनै पनि विकल्प नभेटेपछि सामाजिक अपराधमा सरकि छन् । त्यस्तै तर्राईमा विभिन्न नामधारी आपराधिक सङ्गठित समूहहरू छन्, जसलाई राजनीतिक रङ दिने प्रयत्न पनि भएको छ । दण्डहीनताको यो अविराम शृङ्खलालाई बढावा दिने सोचबाट निर्देशित अपराधले सङ्गठित स्वरूप ग्रहण गरेको छ । यसबाट सबैभन्दा बढी पीडित बनेको माओवादीसमेत यस मामिलामा मौन छ । देशले रोपेको यस अपराधको बीउबिरुवा बनेर झाँगिँदै गएको छ । यसले निर्माणाधीन कुनै पनि शक्तिको सरकारलाई स्थायित्व प्रदान गर्ने छैन । यस्तो अपराधको बाह्य र आन्तरकि गठबन्धन झनै डरलाग्दो विषय हो । यसले विखण्डित तुल्याएको सामाजिक जीवनभित्र राजनीति गर्नेहरू यस मुलुकका सबैभन्दा ठूला अपराधीहरू हुन् । अर्कोतिर, माओवादीको अर्धसैनिक दस्ताका रूपमा क्रियाशील वाईसीएलको अराजकताबाट आकषिर्त हुँदै अन्य दलले समेत त्यसैको सिको गर्दैछन् । भर्खरै मधेसी जनअधिकार फोरमले मधेस युवा फोर्सको गठन गरेको छ भने एमालेको प्ररायुसङ्घले युथ फोर्स गठन गरेको छ । काङ्गे्रसको तरुण दल पनि सशक्त पुनःसङ्गठनको पक्षमा छ । यस्तो राजनीतिक यात्राले तयार पारेको जगमा काङ्ग्रेस, एमाले, माओवादी, तर्राईवादी पार्टी वा सेनाबाट कुनै अनपेक्षित तानाशाह जन्मिने खतरातर्फनेताहरू कति सचेत छन् सहमतिको पछिल्लो पाइलो गिरिजा प्रसाद कोइरालाको राजीनामासमेत समावेश भएको पछिल्लो २२ बुँदे सहमतिले तात्कालिक गतिरोधको अन्त्य गरेको ठानियो । 

काङ्ग्रेस र माओवादीको सत्ता सङ्र्घषको दाउपेचबाट घुसेर एमालेले राष्ट्रपतिमा दाबी तेर्स्याएपछि एमालेमाओवादी दबाबबाट कोइरालाको राजीनामा आएको हो । विगतदेखि नै सातदलीय गठबन्धनले नयाँ सहमतिहरू थप्ने तर पुराना सहमतिको कार्यान्वयनप्रति असहमति प्रकट गर्दै पुनः नयाँ सहमतिमा पुग्ने गोलचक्कर लगाउँदै आएको छ । नयाँ सहमति गरसिकेपछि असहमतिका बुँदा टिपेर सम्पूर्ण सहमतिलाई तुहाउने खेल पनि हुँदै आएको छ । त्यसकारण पछिल्लो राजनीतिक सहमतिबाट निकास निस्किएको अर्थ निकाल्न सकिन्न । अड्किँदै र फुक्दै गएका सहमतिका खातहरूभित्रको राजनीतिलाई अलि गहिरोसँग नियाल्ने हो भने त्यहाँभित्र माओवादी अडानको स्खलनबाहेक अर्थोक देखिन्न । शृङ्खलाबद्ध राजनीतिक अवरोधले जन्माएको अराजक राष्ट्रि्रय परिवेशभित्र कुनै पनि विधिको विकास हुनसकेन । यो राजनीतिक दलहरूको असफलता हो । यही राजनीतिक असफलताको आधारमा टेकेर नयाँ तानाशाही व्यवस्थाको प्रादुर्भाव हुने सैद्धान्तिक मर्मलाई कसैले नजरअन्दाज नगर्दा हुन्छ ।  किनभने, राजनीतिक सहमतिलाई आफ्नै पार्टीले बल प्रयोगमा उपयोग गर्ने संस्कारले दिने व्यवस्थाको सार अधिनायकतन्त्र नै हो । लामो अस्थिरता र चरम असुरक्षालाई कथित सङ्क्रमणकालको आवरणले छोपेर लेखिन लागेको संविधानले नयाँ नेपाल बनाउला भन्ने आशा मर्दै गएको छ ।  बरु ठूला राजनीतिक शक्तिहरूले अस्थिरताको वातावरणलाई उपयोग गरेर आफ्नो हुकुम लाद्ने नयाँ परिवेशको जन्म हुँदैछ । यो आफैँमा खतरनाक परिस्थिति हो । संविधान लेख्ने सभालाई औपचारकि गफको थलो बनाएर महत्त्वपूर्ण निर्णयहरू बन्दकोठामा गर्ने कथित ठूला दलहरूको वास्तविक अभ्रि्राय नयाँ ढङ्गको तानाशाही नै हो । चारैतिर व्याप्त असुरक्षा, अस्थिरता र अराजकताले अनिवार्य रूपमा नयाँ तानाशाहको जन्म गराउनेछ । सवाल यति मात्र हो त्यस्तो तानाशाह जुनसुकै पार्टीले गैरसैनिक व्यक्तित्व वा कुनै सैनिक व्यक्तित्व दुवै हुन सम्भव छ । यस्तो सम्भावनालाई रोक्ने हो भने असुरक्षा, राजनीतिक अस्थिरता र अराजकतालाई एकै चिहानमा डढाउनुपर्नेछ । अन्यथा यो अस्थिरता, अराजकता र असुरक्षाभित्र अधिनायकत्वको आभा प्रस्ट रूपमा देखिनेछ । दृष्टिकोण संविधानसभामा वैचारिक द्वन्द्वका प्रवृत्ति लकसुवेदी झलकसुवेदी नेकपा एमालेका एक जना जिल्लास्तरका नेतासँग निर्वाचनपछि कुरा गर्ने अवसर मिलेको थियो। ती मेरा पुराना मित्रले नाक खुम्च्याएर भने, माओवादीको भविष्य के गतिलो होला र खै उसलाई भोट दिनेहरू या दमाई, कामी र सार्की छन्। या सुकुम्बासी, ड्राइभर, खलाँसी र कुल्ली छन्। तिनको आशा माओवादीले पूरा गर्न सक्दैनन्। अर्कोपटक ती सबै अन्तै लाग्छन्। यस विश्लेषणले समकालीन नेपाली राजनीतिमा पछिल्लोपटक देखापरेका दुइटा वैचारकि तथा राजनीतिक प्रवृत्तिलाई देखाउँछ। उक्त टिप्पणीले देखाएको पहिलो प्रवृत्ति भनेको नेकपाएमाले अब दलितको प्रतिनिधि रहेन हली, ड्राइभर, खलाँसी र कुल्लीभरियाको प्रतिनिधि रहेन भन्ने नै हो । अर्थात् अब एमालेको वर्गाधार श्रमजीवी वर्ग र दलितहरूबाट मध्यम वर्गतिर फड्को मारेको छ। यसले गर्दा काङ्ग्रेस उच्च मध्यमवर्गको पार्टी हुनेतिर अर्थात् दक्षिणपन्थतिर धकेलिएको देखाउँछ। विश्वको राजनीतिक इतिहासमा यस्ता सर्न्दर्भहरू धेरै देखिन्छन् । जब कुनै क्रान्तिकारी वामपन्थी शक्ति सत्ताको नजिक पुग्छ वा समाजभित्र वर्गीय असमानता घनिभूत भएर अराजकताको स्थिति उत्पन्न हुन्छ, त्यतिबेला ठूलो पुँजीपतिवर्ग र सत्तारुढ सम्भ्रान्तवर्गले आफ्नो स्वार्थको रक्षाका लागि दक्षिणपन्थी अधिनायकवादको सहारा लिन्छ । अबको नेपालमा त्यो भूमिका नेपाली काङ्गे्रसले निर्वाह गर्ने सङ्केतहरू आइसकेका छन्। माओवादी आफ्नो रणनीतिक लक्ष्यमा अडिइरह्यो भने उसको नेतृत्वमा वामपन्थीहरूको ध्रुवीकरण हुँदै जाने र नेपाली काङ्ग्रेस वा त्यसलाई उछिनेर कुनै अर्को पक्षले दक्षिणपन्थी प्रत्रि्रुवको निर्माण गर्ने तथा मध्यमार्गी शक्तिहरू कमजोर बन्ने खतरा देखिन्छ। एमालेका ती जिल्ला नेताको टिप्पणीले देखाएको दोस्रो सङ्केत हो नेपालको वामपन्थी राजनीतिको प्रतिनिधिका रूपमा वर्गीय दृष्टिले आमश्रमजीवीवर्गभित्रको पनि निम्छरो हिस्सामा प्रभाव जमाएर नेकपा माओवादी अगाडि आएको छ। जनआन्दोलन २०६२६३ का बेला खासगरी काठमाडौँका सडकहरूमा व्रि्रोहको झन्डा बोकेर हिँड्नेहरूमा सहरिया श्रमजीवीवर्गको ठूलो हिस्सा थियो। त्यतिबेलादेखि नै चप्पलवर्गको नाम पाएको त्यसको उपस्थिति कति टड्कारो थियो भन्ने कुरा जुलुसमा सहभागीहरूले अनुभूत गरेका थिए। अनि, प्रहरी हस्तक्षेप भएका ठाउँमा छरिएका चप्पलका तस्बिरले पनि त्यही देखाएका थिए। जनआन्दोलनका बेला काठमाडौँमा घाइते हुने र सहिद हुनेहरूमा पनि त्यही वर्गको सङ्ख्या बढी थियो। पछि नेकपा माओवादीको सङ्गठन विस्तारको प्रमुख आधार पनि त्यही बनेको देखियो। बदलिँदो सामाजिक परिदृश्य नेपालको विकासे प्रक्रियाले स्वतन्त्र औद्योगिक पुँजीवादको रूप लिन सकेन। मार्क्सवादी भाषामा दलाल पुँजीवाद भनिने कमिसनखोर व्यापारकि पुँजीवादले गर्दा बजारमा सामान त भरपूर आयो तर रोजगार सिर्जना गरेन। नेपाल जस्तो लगानी र पुनःलगानीका लागि वित्तीय पुँजी कम भएको देशका लागि श्रमप्रधान प्रविधि प्रयोग गरेर मात्रै रोजगार सिर्जना हुनसक्छ। श्रमले नै वस्तु उत्पादन प्रक्रियामा महत्त्वपूर्ण भूमिका खेल्ने हुँदा उपलब्ध श्रमशक्तिको पूर्ण प्रयोगबिना आर्थिक वृद्धि हुन पनि सक्दैन। देशमा उपलब्ध पुँजीको प्रयोग पनि सहरिया मध्यमवर्गले उत्पादनमूलक कामको साटो घरजग्गामा लगानी गरेर लगानी वा भाडा उठाएर मस्ती गर्ने काममा मात्रै प्रयोग भयो।

अहिले ह्वात्तै बढेको वित्तीय पुँजीको विस्तारले पनि उत्पादनका क्षेत्रमा भन्दा उपभोगलाई मात्रै जोड दिएको पनि यही कमिसनखोर पुँजीवादको आधारभूत चरत्रिकै कारण हो। बढ्दो विश्वव्यापीकरणका दबाबमा परेर खुला गरिँदै लगिएको बजारले गर्दा पछिल्लो समयमा त भएका उद्योगहरूसमेत धमाधम बन्द हुन थाले। ग्रामीण क्षेत्रमा व्याप्त पिछडिएको खेतीप्रणाली, कृषिको आधुनिक क्षेत्रसँगको न्यून सम्बन्ध, साना किसान, भूमिहीन किसानहरू र कृषि श्रमिकहरूको बाहुल्य तथा कम उत्पादकत्वका कारण बर्से हजारौँ मान्छेहरू गाउँबाट सहरमा अवसरको खोजी गर्दै ओइरिए। यो क्रम बढ्दै जाँदा सहरिया गरबि वर्गको सङ्ख्या थपियो, जो सरकारी आँकडा, सेवासम्बन्धी सञ्जाल र सुविधाबाट समेत वञ्चित छ। यो वर्गसँगै अर्धशिक्षित वा शिक्षित बेरोजगार वा अर्धरोजगारी गरी जीविका गर्ने समुदायको बाक्लो र गहिरिँदो उपस्थितिले विस्तारै नेपालको राजनीतिक सङ्र्घषमा आफ्नो हस्तक्षेप देखाउन थाल्यो। र, अहिले त्यसलाई बेवास्ता गरेर अगाडि बढ्न सकिन्न भन्ने कुरा माओवादीको भोट ब्याङ्कबारे एमालेका कार्यकर्ताको नकारात्मक टिप्पणीले पनि पुष्टि गर्छ।अर्कोतिर हिन्दू धर्मको वर्णाश्रम व्यवस्थाबाट प्रताडित दलितहरू जातीय शोषणको भुमरीमा परेर सधैँ तल पररिहे। तिनलाई स्रोतमाथिको अधिकार तथा सामाजिक र आर्थिक उन्नतिका अवसरहरूबाट युगौँदेखि वञ्चित गरियो। कालीगढी दक्षता भएको यो समुदाय आधुनिक पुँजीवादी प्रणालीमा पनि सीमान्तकृत बन्यो र परम्परागत प्रणालीमा पनि हली, बालीघरे प्रथा र वञ्चितीकरणको दीर्घ पेलाइमा पर्यो। सधैँ ठालूहरूको भोट ब्याङ्क बन्दै आएको यो पङ्क्ति १० वर्षो जनयुद्धकालमा माओवादीको मुख्य आश्रयस्थल मात्र बनेन, आफैँ त्यसको एकहदसम्म चालक शक्ति बन्यो। त्यही तप्काले यसपालि आफ्नो स्वतन्त्र पहिचान निर्माण गर्यो। नेकपा माओवादीका तर्फाट सात जना दलितले प्रत्यक्ष निर्वाचनमार्फ संविधानसभामा निर्वाचित हुने अवसर पाए। 

पुराना मूल्यमान्यता भत्काउँदै, नपढेका, श्रम गरिखाने सामान्य दलित नरनारीहरू समाजका सुकिलामुकिला र परम्परागत ठालूहरूलाई पराजित गर्दै अगाडि आए। कुल दलित जनसङ्ख्याको ४६ प्रतिशत निरपेक्ष गरिबीको रेखामुनि छ। ५४ प्रतिशत राष्ट्रिय औसत साक्षरता हुँदा दलितमा भने ३३ प्रतिशत मात्रै छ। यसको जागरणले नेपाली राजनीतिको आगामी दिशालाई अवश्य प्रभावित पार्नेछ। संविधानसभाको निर्वाचनले क्षेत्रीय दलका रूपमा मधेसवादी पार्टीहरू मधेसी जनअधिकार फोरम, तमलोपा र सद्भावनालाई पनि सम्मानजनक रूपले उपस्थित गराएको छ। ०६२६३ को जनआन्दोलनपछि महिला, दलित, मधेसी र जनजातिहरूले राज्यसत्ताका पुराना संरचना र मूल्यका विरुद्ध गरेको निरन्तरको सङ्र्घषले संविधानसभाको बनोटलाई प्रभावित गर्यो। जहाँ पहिलोपटक झन्डैझन्डै जातीय तथा लैङ्गिक जनसङ्ख्याको प्रतिनिधित्व चित्र देखिन्छ। यसले गर्दा परम्परागत संसदीय पार्टीहरू नेपाली काङ्ग्रेस र नेकपा एमालको भोट ब्याङ्क खुम्चिनाको कारणसमेत बन्न पुग्यो। अबका चार धारअबको नेपालको आर्थिक प्रणाली कस्तो हुने भन्ने मुद्दाबारे संविधानसभामा व्यक्त हुने विचारधारात्मक सङ्र्घषका निम्न धारहरू रहने देखिन्छः आमूल परविर्तनवादी समाजवादी,सुधारवादीमध्य वामपन्थी,नवउदारवादी परम्परावादी,पहिचानवादी ।पहिलो धारको नेतृत्व नेकपा माओवादीले गर्नेछ। यो विचार समाजशास्त्रीय मान्यता अनुसार सामाजिक विकासको गतिलाई वर्ग दृष्टिकोणका आधारमा बुझ्ने मार्क्सवादी परम्परा मान्ने विचार हो। यसको परम्परागत व्याख्या अनुसार नेपाल अर्धसामन्ती तथा अर्धऔपनिवेशिक अर्थसामाजिक व्यवस्था भएको मुलुक हो। आफ्नो चुनावी घोषणापत्रमा माओवादीले पुरानो नेपालका दुई पहाड सामन्तवाद र साम्राज्यवाद भन्ने सूत्रवाक्यमा यही वर्गीय विचारधारात्मक संश्लेषण प्रस्तुत गरेको छ। यस विचारमा माओवादीले अडान कायमै राख्यो र निर्णायक प्रभाव पार्न सक्यो भने सामन्तवादका आर्थिक जरा समाप्त पार्नेगरी भूमिसुधार लागू हुनेछ। त्यसले गर्दा जोताहा किसानलाई जमिनको मालिक बनाउने अथवा उत्पादनमाथि स्वामित्व दिने गरी जमिनमा रहेको द्वैध स्वामित्व अथवा अनुपस्थित जमिनदारीको अन्त्य हुनेछ। कृषि ब्याङ्कलगायत आधुनिक सहकारी संस्थाहरूको विस्तार गरी सुदखोरीको समाप्ति र कृषिको व्यावसायीकरणमार्फ आधुनिक क्षेत्रसँग त्यसको व्यापक अन्तरसम्बन्धको निर्माण गरिएमा कृषिमा रहेको उत्पादन शक्तिको विकास हुनेछ। पुँजीवादी क्षेत्रमा व्यापारकि वा कमिसनखोरी दलाल पुँजीवादी प्रवृत्तिको साटो स्वतन्त्र र आन्तरकि कच्चा पदार्थमा भर गर्ने खालका उद्योगको विकासमार्फ रोजगारको सिर्जनासहितको औद्योगिक विकासतिर जोड दिइनेछ। श्रम बन्ड बेरोजगार भत्ता, पर्यटन र जलस्रोतको विकासबारे पनि माओवादीले आफ्नो घोषणापत्रमा केही प्रस्ताव अगाडि सारेको छ। श्रमबन्डको व्यवस्थाले पुँजी निर्माण र श्रमिकहरूको सामाजिक सुरक्षामा सकारात्मक प्रभाव पारी श्रमको उत्पादनशीलतामा समेत वृद्धि गर्ने अनुमान गर्न सकिन्छ। सहरको मध्यमवर्गले तिर्नुपर्ने करको दायरा बढाएर सामाजिक सेवाका क्षेत्रमा लगानी गर्न आवश्यक पर्ने खर्चको व्यवस्था गरिनेछ। यसो गर्दा आन्तरकि रूपले धनी किसान वा जमिनका अनुपस्थित मालिकहरू तथा दलाल पुँजीपतिहरूबाट ठूलै प्रतिरोधको सामना गर्नुपर्ने तथा बाह्य रूपमा नवउदारवादी विश्वव्यापीकरणका चालक शक्तिहरू अमेरिका, बहुराष्ट्रिय कम्पनीका हित हेर्ने संस्था तथा दाताहरू अनि विश्व ब्याङ्कजस्ता मञ्चहरूको दबाब झेल्नुपर्ने हुनसक्छ। संविधानसभामा अर्को वैचारकि धारका रूपमा मध्य वामपन्थीहरू हुनेछन्। पुँजीवादी अर्थतन्त्रको आधारभूत मूल्यप्रणाली मानिने निजी सम्पत्तिको अधिकारको संरक्षण गर्दै राज्यका स्रोतहरू परिचालन गरी सामाजिक न्याय दिलाउने भन्ने मान्यता बोक्ने यस समूहमा नेकपा एमालेलगायतका साना वामपन्थी समूहहरू उभिनेछन्। समाजवादी धारा भन्न मिल्ने यस पक्षमा काङ्ग्रेसका केही व्यक्तिहरू पनि हुनेछन्।

विश्वव्यापी रूपमा सन् १९९० मा देखा परेको उदारवादको लहरमा बगेर वर्गीय पक्षधरता जाहेर गर्दै श्रमजीवीवर्गका पक्षमा काम गर्ने परम्परागत मान्यता छाडेर सुधारवादमा फसेका समाजवादी र वामपन्थीहरू यतिबेला देशभित्र उत्पन्न वर्गीय शक्ति सन्तुलनका कारण सामाजिक न्यायका पक्षमा उभिन बाध्य हुनेछन्। साम्यवादीहरूसँग दूरी कायम गर्दागर्दै पनि केही हदसम्म यसले स्रोत वितरणका नयाँ परभिाषा खोज्न नेकपा माओवादीसँग सहकार्य गर्ने सम्भावना रहन्छ। संविधानसभामार्फ नयाँ नेपालको नयाँ आर्थिक नीति कोर्न बस्दा एउटा पक्ष भने पूरै अनुदार देखिनेछ। पछिल्लो संसदीयकालका आर्थिक नीति निर्धारणमा प्रमुख भूमिका खेलेको काङ्ग्रेसभित्रको नवउदारवादी पक्ष, तमलोपा, मधेसी फोरम, राप्रपाजस्ता शक्तिहरू यस पक्षमा उभिनेछन्। यसका पछाडि बसेर विश्व ब्याङ्क र एडीबीजस्ता संस्थामार्फ नेपालमा स्वतन्त्र औद्योगिक विकासमा बाधा हालेर दलाल पुँजीवादको रक्षा गर्न चाहने विश्वको पुँजीवादी शक्तिहरू तथा खासगरी भारतीय जनता पार्टी, उत्तरप्रदेश र बिहारको जमिनदार वर्गले वामपन्थी सुधार वा आमूल परविर्तनका र्याडिकल कार्यसूची लागू हुनबाट रोक्ने प्रयत्न गर्नेछन्। बचेखुचेका जमिनका मालिकहरू, कमिसनखोर, व्यापारकि पुँजीपतिवर्ग र बजारशास्त्रका अभियन्ताहरूको यस समूहले पनि नीति निर्धारणमा शक्तिशाली हस्तक्षेप वा उपस्थिति कायम गर्नेछ। संविधानसभामा उपस्थित या अनुपस्थित पहिचानवादीहरू पनि आगामी राजनीतिका प्रभुत्वशाली खेलाडी हुनेछन्। नेपालको सामाजिक बनोट बहुलवादी चरत्रिको छ। पहिचानको राजनीति एकातिर वर्गसङ्र्घषसँग गाँसिएर माओवादी रणनीति मातहत धु्रवीकृत भएको छ भने अर्कोतिर मधेसी फोरम, तमलोपा, जनमुक्ति पार्टी, सङ्घीय लोकतान्त्रिक मञ्च, चुरेभावर एकता समाज, सद्भावना पार्टीजस्ता समूहका रूपमा अलग्गै संविधानसभामा पुगेको छ। समग्र देशलाई एउटै एकाइ मानेर राजनीतिक संरचनाहरू बनाउने परम्पराविपरीत पछिल्लो अवधिमा जातीय अल्पसङ्ख्यक, क्षेत्रीय समुदाय, दलित, धार्मिक र लैङ्गिक समानताका लागि सङ्र्घषरत समूहहरूलाई समेटेर नवमार्क्सवादीहरूले निर्माण गरेको वैचारकि डिस्कोर्सले नेपालमा भिन्न स्थिति सिर्जना गरेको छ। पहिचानको राजनीतिले सक्रिय हस्तक्षेप गर्नुपूर्व नै नेकपा माओवादीले त्यसलाई वर्गसङ्र्घषको दायराभित्र समेट्यो। दलित, जनजाति, मधेसी, महिला र पछाडि पारिएका क्षेत्रका जनतालाई पहिचानसहितको वर्गीय मुक्तिमा लाग्ने वातावरण बनाएर आएको माओवादी रणनीतिलाई निस्तेज पार्न मधेसको हुर्कंदो बुर्जुवा वर्गले महत्त्वपूर्ण भूमिका खेल्यो। संविधानसभाका प्रारम्भिक दिनहरूमै मधेसवादी दलहरूले देखाएको राजनीतिक अडान र त्यसलाई प्राप्त गर्न गरेको दबाबपूर्ण गतिविधिले यो प्रश्न अझ जटिल बन्न जाने देखाइसकेको छ। अन्तरमि संविधानमा भएको व्यवस्था अनुरूप महिला, दलित, मधेसी र जनजाति पहिलोपटक झन्डै जनसङ्ख्याको अनुपातमा संविधानसभामा उपस्थित छन्। महिलाको सङ्ख्यात्मक उपस्थिति एसियाकै अग्रणी उपस्थितिमध्ये पर्छ। 

यस समुदायले भिन्नभिन्न राजनीतिक आस्थाका आधारमा भए पनि प्राकृतिक सम्पदा र राजकीय स्रोत तथा साधनमा समान पहुँचका लागि वकालत गर्नेछन्। यसभित्रको दक्षिणपन्थी हिस्साका रूपमा मधेसी दलहरूले क्षेत्रीय वा जातीय पहिचान वा अधिकारका पक्षमा वकालत र सङ्र्घष गरे पनि आफूभित्रको वर्गीय असमानता र विविधतालाई भने पहिचानको राजनीतिक कार्पेटभित्र छोप्ने प्रयत्न गर्नेछन्। यो पहिचानवादी राजनीतिक शक्तिको उपस्थितिले नेपालको निर्माणदेखि काठमाडौँलाई केन्द्र बनाएर सत्तामा एकलौटी दाइँ गरेको उच्च खस जातीय शक्ति, हिन्दू धार्मिक र सांस्कृतिक शोषणका राजकीय व्यवस्थापन सबैले अग्रगामी परविर्तनका लागि बाटो छाड्नुपर्नेछ। यसो हुँदा नेपालको वर्तमान अर्थराजनीतिक अवस्थामा आमूल परविर्तन आउनेछ। नेपालको भावी आर्थिक दिशाको निर्धारणमा यो शक्ति सन्तुलन वा अन्तरसङ्र्घषको मुख्य भूमिका रहने निश्चित छ। संविधानसभाका प्रारम्भिक दिनहरूमै खासगरी राष्ट्रपति चयन र सरकार गठनमा भएको ढिलाइ तथा मधेसवादी दलहरूको अवरोध र दबाबलाई हेर्ने जोकसैलाई पनि आगामी दिनमा संविधानसभामा उत्पन्न हुने वैचारकि द्वन्द्वको छनक मिलेकै हुनुपर्छ। दृष्टिकोण मुठभेड निम्त्याउने सत्तासमीकरण   रतदाहाल भरतदाहाल देश अहिले असामान्य सम्बन्धहरूका बीचबाट गुज्रिरहेको छ। सहमतिको आजसम्मको अवधारणालाई संविधान संशोधनले तोडिदिएको छ। सङ्गठनात्मक रूपमा सातदलीय गठबन्धनको कङ्काल बाँकी रहे पनि राजनीतिक रूपमा यो पनि टुटिसकेको छ। संविधानसभाको निर्वाचनले ठोस बनाएको दलीय विभाजनपछि राजनीतिक वृत्तमा असामान्य खालका सङ्केतहरू देखा पर्न थालेका छन्। संविधानसभाको बैठकमा मधेसी दलहरूको कदम, थारूलगायतका आदिवासी जनजातिहरूद्वारा त्यसको सडक प्रतिरोध, प्रमुख दलहरूले आफ्नो सङ्गठनलाई फौजीकरण गर्न थालेको घटना र सत्ताकेन्द्रित राजनीतिक समीकरणको प्रयासका घटनाहरू चुनावअघि बिलकुलै अपेक्षित थिएनन्। समाजमा देखा पर्ने घटनाहरूले यसको भविष्यलाई सङ्केत गर्छन्।

कुनै पनि अपेक्षित वा अनपेक्षित परिणाम यसको पृष्ठभूमिको कुल योग हुन्छ। निर्देशित राजनीतिक घटनाहरूको कुल परिणाम पनि प्रायशः अपेक्षित नै हुन्छ। नेपाल को राजनीतिमा यसको बाहिरी रूप र भित्री सारका बीचमा विरोधाभासको प्रधानता रहने गरेको छ। यहाँ अव्यक्त तव नै निर्णायक हुने परम्परा छ। यस्तो तीनवटा कारणले भइरहेको देखिन्छ।पहिलो कारण, नेपालको राजनीति आस्था र मूल्यका रूपमा विकसित भइसकेको छैन। यो अझै पनि उपयोगितावादी, उपभोक्तावादी र अवसरवादी स्तरमा छ। दोस्रो, यसको आफ्नो मौलिक जग छैन। पराधीन र पराश्रति भएका कारणले यो बाह्य प्रभावको अधीनस्थ छ। त्यसैले यो भाषा र कर्मका बीच विरोधाभास देखिन्छ। तेस्रो, यहाँको राजनीतिक संस्कृति व्यक्तिप्रधान र नायकवादी छ। राजनीतिक पूर्वानुमानका लागि समाजको वस्तुगत अवस्थाभन्दा व्यक्तिको मनसायमा निर्भर रहनुपर्ने बाध्यता यहाँको राजनीतिक विशेषता हो। यी तीनवटा विशेषताहरूको आधारभूत दायराभन्दा बाहिरबाट घटनाक्रमहरूको विश्लेषण गर्न सकिने स्थिति छैन। कहिले दृश्य र अक्सर अदृश्य रूपमा आइरहेको परविर्तनको प्रवाह भावी नेपालको जीवनमा दूरगामी महत्त्व राख्ने खालका छन्। संसद्को पुनःस्थापना २०६३ देखि संविधानसभाको निर्वाचनसम्म रक्षात्मक दाउपेचका रूपमा र संविधानसभाको निर्वाचनपछि आक्रमण रणनीतिका रूपमा प्रकट भएका केही महत्त्वपूर्ण परविर्तनहरू अबका दिनमा भिन्नभिन्न शिविरका रूपमा देखा पर्ने छन्।शक्तिको तीव्र स्थानान्तरण समाजका विभिन्न वर्ग र तप्काबीचको सङ्र्घष जतिजति घनिभूत बन्दै गएको छ, प्रत्येकको शक्ति स्थानान्तरणको दिशा पनि तीव्र रूपमा छुट्टिँदै आएको छ। संविधानसभापछिको विकसित स्थितिलाई हेर्ने हो भने प्रायः सबै पार्टीहरूको नेतृत्वपङ्क्ति धनाढ्य दलाल पुँजीपति वर्गतिर झुक्दै आएको छ। नेपालका उच्च पुँजीवादी घरानामा पर्ने गोल्छा, ज्योति र चौधरी समूहका प्रतिनिधिहरू काङ्ग्रेस, माओवादी र एमालेका सभासद् छनोटमा परेका छन्। यो प्रतिस्पर्धामा मालेले समेत बाजी मारेर खेतान समूहलाई काँधमा बोकेको छ। गठबन्धनको यो प्रकृति अन्तर्राष्ट्रिय पुँजीवादी साम्राज्यवादी शक्तिहरूसँग राम्रो सम्बन्ध बनाउने र त्यसको र्समर्थनमा शासक बन्ने मनोकाङ्क्षाबाट प्रेरति छ भन्ने कुरा बुझ्न कुनै कठिनाइ छैन। दलीय नेतृत्वको विकासमा चिन्तन प्रवृत्तिलाई बुझ्नका लागि के कुरामा ध्यान दिन जरुरी छ भने देश र देशी स्वार्थलाई विभिन्न कोणबाट उठाउँदै आएका र विदेशी हस्तक्षेपसँग निरन्तर जुध्दै आएका अर्थ, जल, सन्धि, सीमा तथा कानुन विशेषज्ञहरू कुनै पनि दलको छनोटमा परेका छैनन्। यो प्रवृत्ति, दलीय नेतृत्वको शक्ति कतातिर स्थानान्तरति हुँदैछ भन्ने तथ्य बुझ्नका लागि महत्त्वपूर्ण छ।शक्ति स्थानान्तरणको अर्को प्रवृत्ति जातीय, भाषिक एवम् क्षेत्रीय समुदायतिर झुक्दै गएको छ। एक वा अर्को रूपमा राज्यको पुनःसंरचनालाई अपरिहार्य देख्ने जातीय, भाषिक शक्ति प्रत्येक दलहरूभित्र र बाहिर जबरजस्त रूपमा सङ्गठित छ। यस पङ्क्तिलाई चलाउन वा अनुशासनमा बाँध्न सक्ने अवस्थामा कुनै दलको नेतृत्व छैन। माओवादी नेता प्रभु शाहले नेपालको नाम बदल्नुपर्ने र तर्राईलाई एक प्रदेश बनाउनुपर्ने र्सार्वजनिक अभिव्यक्ति दिँदा होस् वा त्यहाँभित्रको थारू समुदायले मधेस शब्द नै हटाउनुपर्ने र्सार्वजनिक माग गर्दा होस्, माओवादी नेतृत्व दुवै विपरीत मागका बारेमा निर्णायक रूपले बोल्न वा केही गर्न अर्समर्थ छ। माधव नेपालद्वारा समर्थित फागुन १६ को सरकारमधेसी सहमतिका विरुद्ध एमाले सम्बद्ध थारू समुदाय सडकमा उत्रिएको छ तर माधव नेपालसँग मौन रहनुको विकल्प छैन। काङ्ग्रेसको जातीयक्षेत्रीय समुदाय त पहिले नै पार्टीबाट अलग्गिइसकेको छ।यसबाट के बुझिन्छ भने दलहरू विभिन्न समुदायको खुकुलो मोर्चामा परिणत हुँदैछन् र त्यहाँभित्रका भिन्नभिन्न स्वार्थका शक्तिहरू भिन्नभिन्न कित्तामा स्थानान्तरति हुँदैछन्। तेस्रो शक्ति, जो जनजातीय वा उत्पीडित भाषिक समुदायभित्र पर्दैन, त्यो राष्ट्रिय विखण्डनको षड्यन्त्रका विरुद्ध प्रतिरोध सङ्र्घषको दिशामा स्थानान्तरति हुने प्रक्रियामा छ। नेपालको आन्तरकि मामिलामा भारतद्वारा निरन्तर हुँदै आएको खुला हस्तक्षेप र सीमा अतिक्रमणप्रति नेतृत्वको मौनता र पार्टीहरूको अर्को पङ्क्तिबाट हुँदै आएको र्सार्वजनिक विरोधका रूपमा यसको अभिव्यक्ति र्सार्वजनिक हुँदै आएको छ।

प्रवृत्तिका हिसाबले दलहरूको नेतृत्व तहको केन्द्रविन्दुमा सत्ता छ। सत्ताका लागि यहाँको अर्थराजनीतिमा कब्जा जमाएको वर्गसँग गठबन्धन नगरी हुन्न। यो धनाढ्य वर्ग सीधै साम्राज्यवादी पुँजीसँग जोडिएको छ। तर्सथ, स्वार्थमा देखा परेको समानताका कारणले दलीय नेतृत्व, धनाढ्य पुँजीपति र बाह्य पुँजीको शक्ति एउटै दिशामा केन्द्रित हुन थालेको छ।दोस्रो र तेस्रो अर्थात् जातीय, भाषिक र राष्ट्रिय शक्तिको केन्द्रविन्दुमा सडक छ। एउटाको माग स्वायत्तता र अर्कोको माग राष्ट्रिय स्वाधीनता छन्। मागका रूपहरू भिन्न छन्। एउटा आन्तरकि छ र अर्को बाह्य। तर, दुवैको विरोधको सारतत्त्व एउटै छ। त्यो हो, उपनिवेशवादको विरोध। त्यसैले यिनीहरूको निसाना पनि एउटै छ। त्यो निसाना हो, कुलीन वर्गीय शासन र साम्राज्यवादी विस्तारवादी गठबन्धनका विरुद्ध सङ्र्घष। सङ्र्घषको प्रक्रियामा विकास हुने तीव्रतासँगै विषयवस्तुका हिसाबले, यी दुई शक्तिहरू एउटा शिविरमा सङ्गठित हुने कुरा पनि निश्चितप्रायः छ।यस विभाजनको प्रक्रियालाई वर्तमान सत्तासङ्र्घषमा प्रस्टसँग देख्न सकिन्छ। विगत अढाइ वर्षेखि जुनजुन विषयका लागि राजनीतिक ध्रुवीकरणको आवश्यकता दलहरूले औँल्याएका थिए, ती सबै पर्खालहरू अहिले टुटेका छन्। सत्ता प्राप्त गर्ने प्रश्नमा कसैका लागि अर्को कुनै दल अग्राह्य रहेको छैन। विवाद केवल पद बाँडफाँट र व्यक्ति छनोटमा छ। विश्वास गरौँ, आजको अवस्थासम्म खुलेआम भोग गर्न नसकिने कडा रक्सीका रूपमा रहेका राप्रपाका धाराहरू विस्तारै सुपाच्य हुने हल्का विचारमा परिणत हुनेछन्।

सत्ता गठबन्धनको प्रकृतिले यस्तो अनुमानलाई पूरै सत्य सावित गर्छ।राजनीतिको फौजीकरणसंविधानसभाको निर्वाचन र राजतन्त्रको अन्त्यपछि देशको समस्या समाधान र शान्ति प्रक्रियामा तीव्रता आउने अपेक्षाविपरीत दलहरू आफूलाई फौजीकरण गर्ने र शासकीय दलको हैसियत देखाउने बाटोमा अघि बढेका छन्। माओवादीको अनुसरण गर्दै एमालेले युथ फोर्सका नाममा कानुन हातमा लिने प्रक्रिया सुरु गरेको छ भने काङ्ग्रेसले तरुण सेना बनाउने तयारी गर्दैछ। यसअघि मधेस बाहिनी, जनतान्त्रिक मोर्चा, जातीय सेनाका नाममा देशका विभिन्न ठाउँमा यस्ता फौजी सङ्गठनहरू क्रियाशील छन्।मालबाहक भ्यानमा लुकाइ छिपाई खासा लैजाने क्रममा तातोपानी भन्सारगेट अगाडिबाटै बुधबार दुई गोलिया रक्तचन्दन बरामद भएपछि तस्करीको पुष्टि भएको हो । खासा जाँदै गरेको ना२ख४६३४ नम्बरको भ्यानमा करिब ६० किलोबराबरको दुई गिँड रक्तचन्दन प्रहरीले बरामद गरेको हो । भ्यानको पछाडि दर्जनौँ युवा कुदेपछि शंका लागेर सीमा प्रहरी कार्यालय र सशस्त्र प्रहरी राजस्व गस्ती तातो पानीले दिउँसो साढे तीन बजे भ्यान नियन्त्रणमा लिएका थिए ।स् थानीय बासिन्दासमेतको रोहबरमा मुचुल्का बनाई खानतलासी लिँदा बोराले छोपिराखेको अवस्थामा रक्तचन्दन फेला पारिएको सिन्धुपाल्चोकका प्रहरी प्रमुख डिएसपी प्रमोदकुमारखरेल ले नयाँपत्रिकालाई बताए । उनका अनुसार ४६ बोरा झुजाले छोपेर राखेको अवस्थामा रक्तचन्दन फेला परेको थियो ।अर्थमन्त्री सुरेन्द्रपाण्डे तातोपानीनाका भ्रमणमा रहेको मौका छोपी तस्करले रक्तचन्दन बोकेको भ्यान सीमामा पुर्याएको स्रोतले बताएको छ । मन्त्री पाण्डेले सोमबार र मंगलबार नाका भ्रमण गरेका थिए । अब रक्तचन्दनको कारोबार पुनः सुरु भएको पुष्टि भएको छ, डिएसपी खरेलले भने, प्रहरीलाई थप चुनौती थपिएको छ । रक्तचन्दनसहितको गाडी प्रहरी नियन्त्रणमा छ । चालक भने फरार भएको उनले बताए ।इँटा बोक्ने गाडी र मालबाहक कन्टेनरमा लुकाइछिपाई डेढ महिनायता रक्तचन्दन कारोबार सुरु भएको प्रत्यक्षदर्शी स्थानीय बासिन्दाले बताएका छन् । यस अवधिका करिब पाँच सय गोलिया गिँड रक्तचन्दन पुर्याइएको छ ।ढेड वर्षअघि हजारौँ टन रक्तचन्दन खासा पुर्याइएको थियो । सुरुमा प्रतिकेजी तीन हजार रुपैयाँ पर्ने रक्तचन्दनको मूल्य घटेपछि कारोबार रोकिएको थियो । पहिलाझँै माग बढेकाले फेरि यसको कारोबार सुरु भएको हो । जानकारहरूका अनुसार रक्तचन्दन खरिदका लागि चिनियाँ व्यापारी खासासम्म आइपुग्न थालेका छन् । डेढ महिनादेखि नै रक्तचन्दन कारोबार सुरु भएको हो, तातोपानी भन्सारप्रमुख चूडामणिदेवकोटाले भ्रमणमा रहेका अर्थमन्त्री पाण्डेको जिज्ञासा मेट्दै भनेका थिए, खासामा मेरै आँखाले रक्तचन्दन जोखेर किनबेच भइरहेको देखेको हुँ ।अवैध वन्यजन्तु तथा जडीबुटी ओसारपसारविरुद्धको अभिसन्धि साइटिस ले रक्तचन्दनको बेचविखन तथा ओसारपसारमा प्रतिबन्ध लगाएको छ । साइटिसले यसको ओसारपसार र कारोबारलाई गैरकानुनी मानेको छ । नेपाल  साइटिसको पक्षधर राष्ट्र हो । त्यसैले यहाँ रक्तचन्दनको कारोबार गर्न पाइँदैन ।रक्तचन्दन ओसारपसारसँगै अरनिकोराजमार्गमा गुण्डागर्दीसमेत बढेको छ । यसको कारोबार सुरु हुन थालेपछि राजमार्गमा पल्सर मोटरसाइकलमा पेसेवर गुण्डाको चलखेलसमेत बढेको छ,सशस्त्र प्रहरी राजस्व गस्ती अँधेरीका डिएसपी प्रदीप खड्काले भने । रक्तचन्दन निर्यातमा सहयोग गर्नेलाई तस्करले मोटो रकम दिने भएकाले गुण्डागर्दीको चलखेल सुरु भएको हो । यसअघि चन्दन कारोबार हुँदा समूहसमूहमा क्रियाशील त्यस्ता गुण्डाले राजमार्गमा दर्जनौँपटक गोलीसमेत पड्काएको दृष्टान्त छ ।स्रोतअनुसार रातो र सेतो दुवैखाले चन्दनको कारोबार सुरु भएको छ । रातो रक्त चन्दन बहुमूल्य मानिन्छ । रक्तचन्दनको कारोबार सुरु भएकाले थप सतर्कता अपनाइने जिल्ला प्रहरी कार्यालयका डिएसपी खरेलले बताए । कारोबार सुरु भएको चर्चासँगै बागमती अञ्चल प्रहरीको निर्देशनमा सूचना दिन नसक्ने प्रहरी बदलिसकेका छौँ, उनले भने । सूचना दिनुको सट्टा तस्करसँगै मिलेकाले त्यस्ता प्रहरी तानिएको जिल्ला प्रहरी स्रोतले बतायो ।कन्टेनरमा फल्स बटम सुरक्षित लुकाउने स्थान बनाएर चन्दन खासा निकासी गरिन्छ । पुराना तस्करका मुख्य सहयोगी नयाँ युवा हात लिएर तस्करी गर्न सक्रिय छन् । केही पुराना तस्करले भने विगतका समूह छाडेर नयाँ पाटर्नर मार्फत रक्तचन्दको अवैध धन्दा थालेका छन् । 

﻿गत २असार 	 मा रेशमले कैलाली प्रतापपुर ४ की सीताचौधरी नाम परिवर्तन लाई विवाह गरी भारत लगेका थिए । पत्नीका रूपमा घर भित्र्याएका रेशम सहित परिवारका अन्य पुरुषबाटसमेत आफूमाथि चरम यौन शोषण गरेको चौधरीले बताएकी छिन् ।मलाई विवाह गरेर भारत लानेबित्तिकैदेखि सबैसँग यौनसम्पर्क राख्न दबाब दिन्थे पीडित महिला चौधरीलेे नयाँपत्रिकासँग भनिन्, यौनसम्पर्क गर्न नमाने यातना खेप्नुपथ्र्यो ।१२असार मा छोरी भेट्न जाँदा छोरीको अवस्था दयनीय देखेको पीडितका बुबाले बताए । उनले भने, छोरीको त्यस्तो अवस्था देखेपछि थरुहटको सहायताले भारत बाट छोरी छुटाएर ल्याउन सफल भएँ । थरुहट कैलाली क्षेत्र नं २ का हरिराम चौधरी तथा स्थानीय गाउँलेको सहयोगमा पीडित महिला चौधरीलाई बुधबार उद्धार गरिएको छ ।विश्वविद्यालयका लागि अन्तिम संघर्षबाँके नेपालगन्जमा विश्वविद्यालय स्थापनाको माग गर्दै आएको संघर्ष समितिले अन्तिम संघर्ष गर्ने निर्णय गरेको छ । यसका लागि समितिले पहिलो चरणमा सरकारलाई दबाब दिन जिल्लाको राजस्व संकलनमा रोक लगाउने भएको छ ।अध्यक्षअच्यूतप्रसाईले शुक्रबारबाट भन्सार, अन्य राजस्व उठ्ने सम्पूर्ण कार्यालय अनिश्चितकालीन ठप्प पारिने बताए । उनले भने, जनतालाई दुःख दिने तरिकाबाट आन्दोलन गर्दैनौँ । सरकारकेन्दि्रत संघर्ष गर्छौँ । तर पनि सरकारले सुनुवाइ गरेन भने सडक बन्द पनि गर्छौं ।समितिले जुनसुकै मूल्य चुकाएर भए पनि विश्वविद्यालय स्थापना गरिछाड्ने बताएको छ ।त्यसैगरी, विश्वविद्यालय स्थापनाका लागि असहयोग गर्ने यस क्षेत्रका नेताहरूलाई बहिष्कार गर्ने समितिले बताएको छ । त्यस्ता नेतालाई बहिष्कारसँगै जिल्ला प्रवेशमा रोक लगाइने बताइएको छ । त्यसैगरी, यहाँका विद्यार्थी विश्वविद्यालयको माग गर्दै प्रदर्शनमा उत्रिने भएका छन् ।कांग्रेस, एमाले, राप्रपानेपाल, राष्ट्रियजनशक्तिपार्टी, राष्ट्रियजनमोर्चा, नेकपाएकीकृतमाओवादी र प्याब्सन लगायतले आन्दोलनमा समर्थन जनाएका छन् । त्यसैगरी, पार्टीका भ्रातृसंगठनले पनि आन्दोलनमा समर्थन जनाएका छन् ।कोहलपुरमा तनाव कायमैबाँके गैरचालकले चलाएको बसको ठक्करबाट सर्वसाधारणको ज्यान गएको, तर प्रहरीले चालकलाई संरक्षण गरेको भन्दै सर्वसाधारणले गरिरहेको लगातार प्रदर्शनले कोहलपुरमा तनाव बढेको छ । प्रहरी हस्तक्षेपबीच पनि कोहलपुर वासीले प्रदर्शन गर्न छाडेका छैनन् ।उनीहरूले गैरचालक भीमबहादुरथापालाई प्रहरीले पक्राउ नगरेसम्म राजमार्ग अवरुद्ध गरी प्रदर्शन नरोक्ने बताएका छन् । अवरुद्ध पारिएको सडक प्रहरीले बल प्रयोग गरी सुचारु गराएपछि कोहलपु क्षेत्र तनावग्रस्त बनेको थियो । तनाव रोक्न स्थानीय प्रशासनले कफ्र्युसमेत लगाएको थियो । तर, कफ्र्युबीच पनि उनीहरूले प्रदर्शन जारी राखेका थिए ।बिहीबार पनि गैरचालकलाई पक्राउ गर्न माग गर्दै कोहलपुर वासीले यातायात अवरुद्ध पारेका छन् । उनीहरूले केही सवारीसाधनमा तोडफोडसमेत गरेका छन् । थापाले भे१ख७८७ नम्बरको बस चलाउँदा कोहलपुरका वासुदेवपौडेलको ज्यान गएको थियो । चालक थापा भेरी बस व्यवसायी समितिका कर्मचारी हुन् । प्रदर्शनकारी प्रहरीले आफूमाथि दमन गरेको भन्दै थप आक्रोशित भएका छन् । यता, राजमार्गमा सवारी आवागमन अवरुद्ध पारेको भन्दै पक्राउ गरेकालाई बिहीबार बिहान छाडेको छ । बन्दका कारण पूर्वपश्चिम तथा उत्तरदक्षिण राजमार्गमा यात्रारत हजारौँ यात्रु नेपालगन्ज तथा कोहलपुरमा अलपत्र परेका छन् ।जंगली साग खाँदा बिरामी सिन्धुपाल्चोक जंगली साग खाँदा गाती ९ मा एकै परिवारका तीनसहित चारजना गम्भीर बिरामी परेका छन् । प्राथमिक स्वास्थ्यकेन्द्र बाह्रबीसेमा उपचार हुन नसकेपछि थप उपचारका लागि उनीहरूलाई काभ्रेको धुलिखेल अस्पताल ल्याइएको छ । बिरामी पर्नेमा स्थानीय ६८ वषर्ीय रेन्जिनतामाङ, उनकी श्रीमती, बुहारी र छिमेकी सन्तरानीश्रेष्ठ छन् ।स्थानीय जंगलबाट ल्याइएको जरिंगो नामक साग पकाएर खाँदा बुधबार बेलुका चारैजना बेहोस भएका थिए । धुलिखेल अस्पतालमा उपचाररत उनीहरूको अझै होस खुल्न नसकेको छिमेकी खड्ग बहादुरश्रेष्ठले बताए । 

﻿नयाँदिल्ली  सन्२०१३ भित्र विश्वमा इन्टरनेट प्रयोगकर्ताको संख्यामा वृद्धि भएर दुई अर्ब २० करोड पुग्ने बताइएको छ । २०१३ सम्ममा इन्टरनेट प्रयोग गर्ने जनसंख्याको दृष्टिले भारत विश्वको तेस्रो ठूलो मुलुक बन्नेछ । प्रविधि तथा बजार अनुसन्धानसँग सम्बद्ध फोरेस्टर रिसर्च संस्थाले तयार पारेको प्रतिवेदनमा सन् २०१३ भित्रमा संसारमा इन्टरनेट प्रयोगकर्ताको संख्या ४५ प्रतिशतभन्दा बढीले वृद्धि हुने उल्लेख छ । साथै एसिया नै सबैभन्दा ठूलो इन्टरनेट प्रयोगकर्ताहरूको थलो हुने पनि सो प्रतिवेदनमा उल्लेख गरिएको छ । सन् २००८ मा विश्वमा एक अर्ब ५० करोड इन्टरनेट प्रयोगकर्ता रहेका थिए । सन् २००८ मा भारतमा पाँच करोड २० लाख इन्टरनेट प्रयोगकर्ता रहेको अनुमान गरिएको थियो । नयाँपत्रिका काठमाडौं, १२साउन एकै दिनको विपत्तिले चार जिल्लाका २८ जनाको मृत्यु भएको छ भने १५ जना बेपत्ता छन् । पूर्व संखुवासभा देखि पश्चिम महेन्द्रनगर सम्मको बाढी, पहिरो र दुर्घटनाका कारण एकै दिन यति ठूलो क्षति भएको हो । संखुवासभाको पहिरोमा १३ को मृत्यु, कमलामाई नदीले बगाएर सात बोलबमयात्रीको मृत्यु, म्याग्दी lOCमा बस दुर्घटनामा ६ को मृत्यु, दार्चुलाको पहिरोमा दुई किशोरीको मृत्यु, रौतहटको लालबकैया डुंगा दुर्घटना १५ बेपत्ता  संखुवासभाको ताम्कु ९ सिकिदिमा आइतबार राति गएको पहिरोमा परी १३ जनाको मृत्यु भएको छ भने घाइते चारमध्ये २ जनाको अवस्था गम्भीर छ ।पहिरोबाट ५० परिवार विस्थापित भएका छन् । आइतबार रातिको पहिरोले रणकुमारराई, लालकुमारराई, लक्ष्मीप्रसादराईर आशकुमार राईका घर बगेका छन् । लालकुमारको परिवारका ५ जना, लक्ष्मीप्रसादका ५ जना र रणकुमार को परिवारका ३ जना सदस्य बगेका छन् । पहिरोमा लक्ष्मीप्रसादराई, जसमनीराई, पुष्पलालराई, मिनुकाराई, धनलालराई, लालकुमार को परिवारका लालकुमारराई, लक्ष्मीराई, उन्नतीराई, हर्कराजराई र एक नाबालक छोरा तथा रणकुमारका परिवारका ३ नाबालक छोराको मृत्यु भएको छ । सिकिदिम गाउँलाई पहिरोले दुईतिरबाट घेरेको र घटनास्थलमा जाने बाटोसमेत अवरुद्ध भएको छ । घटनास्थल पुग्न प्रहरीचौकीबाट १८ घन्टा पैदल हिँड्नुपर्ने र सो बाटो पनि पहिरोले रोकेपछि उद्धार गर्न समस्या भएको प्रहरीले जनाएको छ । रौतहटको लालबकैया खोलामा डुंगा दुर्घटना हुँदा १५ जना बेपत्ता भएका छन् । ३० जना सवार डुंगा सोमबार साँझ८बजे दुर्घटना भएपछि बाँकी सबै पौडेर निस्किएका छन् ।पहाडतिर परेका पानीका कारण आएको बाढीले डुंगा दुर्घटना भएको हो । डुंगा दुर्घटनामा परी बेपत्ता हुनेहरूमा महिला र बालबालिका रहेको प्रत्यक्षदर्शी राम कल्याण यादवले बताए । स्थानीय बासिन्दा र प्रहरी मिलेर बेपत्ता १५ जनाको व्यापक रूपमा खोजी भइरहेको रौतहटका प्रहरी उपरीक्षक घनान्द भट्ट 	 ले बताए । लाल बकैयाखोलामा आउने बाढीबाट बर्सेनि १० जनाभन्दा बढीको ज्यान जाने गरेको छ । उता कमलानदीमा जल भर्ने क्रममा सिराहामा बेपत्ता भएका सातजनाको शव फेला परेको छ । पाँचजनाको शव आइतबार राति र दुईजनाको शव सोमबार साँझ भेटिएको छ । सिराहाको चिकनाभेडिया गाविस अन्तर्गत कमलानदी किनारमा दुईजनाको शव सोमबार अपराह्न साढे तीन बजे भेटिएको इलाका प्रहरी कार्यालय मिर्चैयाले जनाएको छ । मिर्चैयाका प्रहरी निरीक्षक गोविन्दझाका अनुसार मृतकमध्ये एकजनाको हातमा विष्णुदेव साहनाम लेखिएको र अर्को एकजनाको पहिचान हुन सकेको छैन ।मृत्यु हुनेहरूमा महोत्तरीको माइस्थान गाविस ३ का २५ वर्षका रामचन्द्रमहतो, १४ वर्षकी बबितासाह, खइरमारा गाविस ६ का १९ वर्षका रामबाबु, फुलकाहा ७ का १६ वर्षका रमेशराम र धनुषाका बगेडाडावरका वर्ष ४० सन्तोष कुमार मण्डल रहेको जिल्ला प्रहरी कार्यालय धनुषाले जनाएको छ । यससँगै आइतबार साँझ कमलानदीमा बगेर मृत्यु हुनेको संख्या सात पुगेको छ । यसैगरी म्याग्दीको बेनीबाट दरबाङ तर्फ जाँदै गरेको ना३ख ४३७९ नम्बरको बस अर्थुंगे ८ डम्बरामा दुर्घटना हँुदा ६ जनाको मृत्यु हुनुको साथै २७ जना घाइते भएका छन् । मृत्यु हुनेमा बसका चालक बरंजा ४ म्याग्दीका खड्कबहादुरथापा, बेनीका हीराबहादुरकेसी,  कुहु ७ की हीरादेवीपाइजा र नीर बहादुर पुन छन् ।घाइते २ जनाको पोखरा स्थित मणिपाल अस्पतालमा उपचारको क्रममा मृत्यु भएको छ । 

तीनजनाको घटनास्थलमै र एकजनाको जिल्ला अस्पताल बेनीमा मृत्यु भएको जिल्ला प्रहरी कार्यालय म्याग्दीले जनाएको छ ।त्यस्तै २७ जना घाइतेमध्ये सातजनाको जिल्ला अस्पताल म्याग्दी र अन्य २२ जनाको पोखरा स्थित मणिपाल अस्पतालमा उपचार भइरहेको जिल्ला स्वास्थ्य कार्यालयले जनाएको छ । २२ जनालाई सामान्य उपचारपछि पोखरा रिफर गरिएको जिल्ला अस्पताल म्याग्दीले जनाएको छ ।त्यस्तै, दार्चुलाको खार गाविस ५ मा आइतबार राति गएको पहिरोले पुरिँदा एकै परिवारका दिदीबहिनीको मृत्यु भएको छ । मृत्यु हुनेमा १२ वर्षीया निर्मलाधामी र १४ वर्षकी हरिनाधामी छन् । उनीहरूका बाबुआमा गगनधामी र उजेलीधामी घाइते भएका छन् । संखुवासभामा शेरधनराई, सिराहामा दिलीपसिंह, रौतहटमा अशोकपहाडी, म्याग्दी मा अमृतबास्कुने र महेन्द्रनगरमा बच्चुविक ﻿इँटा र ढुंगाले मेसिन थिचेर आकस्मिक सेवा मेसिनहरू बिगि्रएपछि शिक्षणअस्पताल महाराजगन्ज मा रेडियोलोजी विभागका सम्पूर्ण सेवा बन्द भएका छन् । अस्पताल रेडियोलोजी विभागका सिटी स्क्यान, जनरल एक्सरे, मिर्गौलाको पत्थरी परीक्षण गर्ने इन्ट्रभेनस पिलोग्राम मेसिन, ब्रेस्ट क्यान्सर परीक्षण गर्ने मेमोग्राफी मेसिन र एमआरआई मेसिन बिगि्रएर थन्किएका छन् । बिरामीको अत्यधिक चाप हुने सो अस्पतालमा सम्पूर्ण एक्सरे सेवा बन्द हुँदा बिरामी मर्कामा परेका छन् । अस्पतालबाहिर एक्सरे गराउनुपर्दा तीनचार गुना महँगो शुल्क तिर्न बिरामी बाध्य भएका छन् । मेसिन बिगि्रएकाले एम्बुलेन्स चढेर आएका बिरामीलाई समेत बाहिर पठाउनुपर्ने बाध्यता छ, अस्पताल रेडियोलोजी विभागका एक कर्मचारीले भने । अस्पतालको जनरल एक्सरे १५ दिनदेखि बन्द छ । त्यस्तै मिर्गौलाको पत्थरी परीक्षण गर्ने इन्ट्रभेनस पिलोग्राम मेसिन बिगि्रएको चार महिना भइसकेको छ । सिटीस्क्यान मेसिन बिगि्रएको पनि दुई साता भएको छ । ब्रेस्ट क्यान्सर परीक्षण गर्ने मेमोग्राफी मेसिनले काम नगरेको दुई साता भएको छ भने एमआरआई मेसिन चार वर्षदेखि सञ्चालन बन्द भएको छ । सबै अटोमेटिक एक्सरे मेसिन बिगि्रएपछि पुराना हातले चलाउने मेसिनबाट आकस्मिक कक्ष र वार्डका बिरामीलाई अस्पतालले सेवा प्रदान गर्दै आएको छ । स्टोरमा थन्क्याइएको मेसिन फिटिङसमेत नगरी इँटा र ढुंगाले थिचेर आकस्मिक कक्षको एक्सरे गर्ने गरिएको रेडियोलोजी विभागका कर्मचारीले बताएका छन् । अटोमेटिक मेसिन मेन्टिनेन्समा पठाएकाले ढुंगा र इँटाले थिचेर म्यानुअल चलाइरहेका छौं, ती कर्मचारीले नयाँपत्रिका सँग भने । शिक्षणअस्पताल मा मात्र दैनिक ६ सयभन्दा बढी बिरामीले एक्सरे सेवा लिने गरेको रेडियोलोजी विभागले जनाएको छ । तर, मेसिन बिगि्रएपछि आकस्मिक कक्षका र वार्डका गरी दैनिक २०३० जनाले मात्र सेवा पाइरहेको सो विभागका एक कर्मचारीले बताए । 

﻿अन्योल संघीयताकोयथार्थ चित्रण गर्नुभएछ । वास्तवमा मुलुक संघीयतामा जाने निधो भए पनि यसबारे कसैले निश्चित धारणा बनाएका छैनन्, सबै अन्योलमा छन् । खै, किन बहस हुन नसकेको हो अति र अप बुझाइमा संघीयता, १३असार सीमाशर्मा, काठमाडौं ठीक समयमा झक्झकाउनुभो खनाल सरले । मुलुक संघीयतामा जान नसके ठूलो दुर्घटनामा फस्नेछ । दलहरूले बुझ्नुपर्छ, माओवादीले संघीयताकै नाराले भोट पाएको हो ।डिमोनलिम्बू, काठमाडौं अत्यन्तै सान्दर्भिक विश्लेषण गर्नुभएछ प्रा कृष्णखनालले । उहाँले नै अब संघीयताका आधार र यसको प्रभावकारी उपयोगिताबारे बहस आरम्भ गर्नुपर्छ ।डा कृष्णअर्याल, नर्वे शतप्रतिशत सहमति छ मेरो । संघीयतावादी नेता कसरी नेता भन्ने यिनीहरूलाई चुपचाप रहने, अनि मोहनविक्रमसिंह, चित्रबहादुरकेसीहरू संघीयताविरुद्ध कुर्लने । यसको संकेत के हो सोमालिया पथ त होइन यो युवराजरिजाल, काठमाडौं यी माक्र्सवादी कसरी माओवाद बुझेका र अभ्यास गरेकालाई आतंककारी भन्ने तपाईंका अर्ति कसले लिने हुन्, कुन्नि  संस्कृतिहीन राजनीति र राजनेता, १५असार शिवलक्ष्मीपाल्पाली, काठमाडौं लेख पढ्दा मुख तीतो वा मीठो जे होस्, उहाँ राजनीतिमा लोभलालच नराख्ने नेता र लेखनमा कसैसित नडराउने निर्भिक लेखक हुनुहुन्छ । राधाकृष्णदेउजा, कतार रूपचन्द्रको नाम बेचेर कस्तो अवसर खोज्नुभएको कमरेड रामचन्द्रधरेल, काठमाडौं तपाईंको लेखनशैलीले भन्छ यो मान्छे कसरी माक्र्सवादी र कम्युनिस्ट हुन सक्छ विवेकक्षेत्री, काठमाडौं प्रदीप कमरेड, भौतिक रूपमा तपाईंसँग टाढा भए पनि लेखले तपाईं र सिंगो मुलुकसँग नजिक गराउँछ ।वर्तमान संक्रमणबारे स्पष्ट दृष्टिकोणका निम्ति धन्यवाद छ । हरिसापकोटा, सिड्नी 	प्रदीप नेपालको यथार्थ विश्लेषणलाई सलाम सुबीखड्का, दक्षिणकोरिया होइन, प्रचण्डसँग तपाईंको समस्या के हो  कस्तो दुस्मनी हो यो जो कहिल्यै घट्दैन देवनेपाल, काठमाडौं सीप र श्रमका पक्षमाडाक्टर साबले भनेकै सही हो । तर, गर्न केही पाएको छैन । नेपालमा केही सिकेर काम पाइन्न, विदेशै जानुपर्छ । यस्तो अवस्था रहेसम्म कसैले नयाँ नेपाल बनाउन सक्दैन ।ज्याबल चलाउन सिपालुले बनाउनेछ नयाँ नेपाल, ११असार एसेसश्रेष्ठ, दुबई अत्यन्तै सकारात्मक चिन्तन पढ्न पाइयो । नेपाली आमयुवाले यस्तै विचार राखेर अघि बढे साँच्चै बन्नेछ नयाँ नेपाल ।तारामंगोल, काठमाडौं डा लामिछाने को विचार प्रशंस्य छ । तथ्य, यथार्थ र सत्यमा आधारित लेखका निम्ति धन्यवाद छ । भेषराजशमा, काठमाडां निकै चाखपूर्ण एवं साहस बढाउने विचारका निम्ति डा लामिछाने लाई धेरैधेरै धन्यवाद । नेता हुन् त लामिछाने जस्ता । कोमलडिसी, मोरङ सही विचार रहेछ । कमसेकम यस्तो विचार राख्ने सय युवा मुलुकको सत्तामा पुग्ने हो भने नेपाली युवाले विदेशतिर भौंतारिनुपर्ने थिएन कि रवीन्द्रराजगिरी, तपाईं सही हुनुहुन्छ । काम सिक्ने हो भने कसैलाई पनि रोजगारका निम्ति भौंतारिनुपर्दैन ।जीवनकेसी, ओमान थुप्रै दृष्टिकोण पनि छन् तर त्यसलाई प्रयोग गरेर रोजगार सिर्जना गर्नेसीप छैन । एउटै भैंसी पालेर पनि एक व्यक्तिले मासिक छ हजार कमाउन सक्छ । दया ताम्राकार, पाटन ﻿मस्को बेलायतका एक वरिष्ठ कूटनीतिज्ञले इन्टरनेटमा उनको वेश्यागमनसम्बन्धी भिडियो देखिएपछि राजीनामा दिएका छन् । भिडियोमा रसियाली नगर एकातेरिन्बुर्ग 	 मा बेलायती विदेश कार्यालयका उपकन्सुलर जनरल जेम्सहड्सन जस्तै देखिने ती व्यक्तिले रुसी यौनकर्मी भनिने दुई युवतीसँग अंकमाल गरिरहेको देखिन्छ । कसैले त्यो भिडियो इन्टरनेटमा राखेको देखेपछि हड्सनको सातो गयो । बेलायती प्रेसले हड्सनलाई तुरुन्त फिर्ता बोलाई पदबाट बर्खास्त गरेको बताएको छ । बेलायती अखबार दसनमा सुसानामा हाम्रा मानिस शीर्षकमा यी वरिष्ठ बेलायती कूटनीतिज्ञको कर्तुतका तस्बिर छापिएका छन् । तस्बिरमा हड्सनले यौनकर्मी युवतीलाई अंकमाल गरिरहेको, स्याम्पेन पिइरहेको, कपडा उतार्दै फ्याँक्दै गरेको र युवतीहरूसँग शारीरिकसम्पर्क गरिरहेको दृश्य देखाइएका छन् । बेलायती पत्रिका दसन का अनुसार यो अश्लील खेल बेलायतलाई भ्रमित पार्न रुसको संघीय सुरक्षा ब्युरोको संलग्नतामा भएको हुन सक्ने आशंका गरेको छ । लेखका लेखकले पनि हड्सन थानीय आपराधिक समूहको चालबाजीको सिकार भएको बताएका छन् । हड्सनबाट संगठित आपराधिक ग्याङहरूले पैसा असुल्नका लागि पनि यो भिडियो बनाएको हुन सक्छ, अखबारको लेखमा भनिएको छ, विदेश विभागले हड्सनको राजीनामा भइसकेको जनाएको छ, तर कर्मचारीले आफ्नो व्यक्तिगत तथा व्यावसायिक अखण्डताको रक्षा गर्न उच्च सतर्कता अपनाउन जरुरी छ । 

﻿नयाँपत्रिका काठमाडौं, ११साउन पर्यटकलाई बहुमूल्य धातुको नाममा ठग्दै आएका सात संगठित समूहका २६ जनालाई प्रहरीले पक्राउ गरेको छ । समूहका एकजनाले पाँच सयसम्म पर्यटकलाई ठगेको बयान दिएका छन् । पक्राउ परेकाहरूले प्रहरीलाई दिएको बयानअनुसार २० वर्षदेखि यस्ता समूह नेपालमा सक्रिय थिए, उनीहरूले हजारौंलाई ठगे पनि प्रहरीले अहिले मात्र पत्तो पाएको छ । हीरा, मोतीलगायतका बहुमूल्य धातुको व्यापारको नाममा पर्यटक ठगीमा सक्रिय चार समूहका नाइके भारतीय र तीन समूहका नाइके नेपाली हुन् ।दिल्लीबाट काठमाडौं आउनेक्रममा खैरो हेरोइनसहित पक्राउ परेका चार भारतीयलाई हिरासतमा राखेर अनुसन्धान गर्दा संगठित सात समूहको पोल खुलेको हो । प्रहरीले १साउनमा नेपाल वायुसेवा निगमको दिल्ली काठमाडौंको उडानबाट काठमाडौं आएका भारत जयपुर निवासी स्माइलखान, अब्बासअली, शमशेरअली र सविर अलीलाई ३० ग्राम खैरो हेरोइनसहित पक्राउ गरेको थियो । पक्राउ अभियुक्तहरूलाई महानगरीय प्रहरी परिसर काठमाडौंको हिरासतमा राखेर अनुसन्धान गर्दा उनीहरूले भूमिगत रूपमा २० वर्षदेखि चल्दै आएको जेम्स ठगीको रहस्य खोलेका थिए । उनीहरूको बयानका आधारमा अप्रेसन डिब्बा सञ्चालन गरी ठगीमा संलग्न सातवटा समूहका २६ जनालाई पक्राउ गरेको हो । महानगरीय प्रहरी आयुक्तको कार्यालयका डिआइजी कल्याण तिमिल्सिनाका अनुसार एक साताको बीचमा भारतको मध्यप्रदेश निवासी पप्पुसिंहको समूह, भारतको आगरा निवासी नूरखान को समूह, ललितपुर निवासी मनुथापाको समूह, शारदानगर चितवन निवासी सुरेशसिग्देलको समूह, जनकपुर निवासी नवीनगिरीको समूह, भारतीय नागरिक विक्र मसिंहको समूह र अफरोज समूहका सदस्यहरूलाई पक्राउ गरेको छ । पप्पु र नूर समूह सबैभन्दा ठूलो संगठित समूह रहेको अनुसन्धानमा खटिएका प्रहरी अधिकारीले बताए । उनका अनुसार यी दुवै समूह २०वर्ष देखि नेपालमा ठगी सञ्जाल चलाएर बसेका थिए । पप्पु समूहका दिलीपसिंह, टिंकुसिंह र सोनुसिंह सबै भारतीय नागरिक हुन् । त्यस्तै खान समूहका मनोजगुरुङ कास्की निवासी हुन् भने सुनीलबस्नेत सिन्धुपाल्चोकका हुन् । मनु समूहका नरेशश्रेष्ठ क्षेत्रपाटीका हुन् भने सन्तोषतिवारी, अविदअली, अनिलबालिया र राजीवनारायण भारतीय हुन् । सिग्देल समूहका भारतीय नागरिक रासेदअली फरार छन् तर सो समूहका सदस्य जयपुर भारतका स्माइलखान, अब्बासअली, शमशेरअली, सवीर अलीभने पक्राउ परेका छन् । काभ्रेका सञ्जीव थापापनि पक्राउ परेका छन् । गिरी समूहका पवन श्रीवास्तव पनि भारतीय नागरिक हुन् । त्यस्तै, सिंह समूहका विक्रम सिंह फरार छन् भने भारतीय नागरिक रविकुमारसिंह पक्राउ परेका छन् । अफरोज समूहका मुख्य व्यक्ति अफरोज फरार छन् । तर, सो समूहका क्षेत्रपाटीका मनोज रञ्जितकार, दोलखा का लेखराज केसी र होम बहादुर कार्की पक्राउ परेका छन् । लामो समयदेखि ठगमा सक्रिय भएकाले उनीहरूबाट कतिजना ठगिए भन्ने अनुमानसमेत प्रहरीले गर्न सकेको छैन । एक प्रहरीका अनुसार पप्पु एक्लैले पाँच सयभन्दा बढी पर्यटकलाई ठगिसकेको स्वीकार गरेका छन् । प्रहरीले उनीहरूले हालसम्म करोडौं रुपैयाँको ठगी गरेको अनुमान गरेको छ । पछिल्ला दुईवटा घटनामा मात्र ५६ लाख ठगी भएको पुष्टि भएको डिआइजी तिमिल्सिनाले बताए । प्रहरीले पीडित पर्यटकहरूको बारेमा इन्टरपोल मार्फत जानकारी संकलन गर्ने प्रयास गरिरहेको उनले बताए । प्रहरी ठगहरूको सञ्जालमा पसेपछि उनीहरूको फन्दामा परेका जर्मन नागरिक भेन्जियनस्मिल र भिक्टोरपियुडोरहेमरको उद्धार भएको छ । ठगहरूले नियन्त्रणमा राखेका दुवैलाई प्रहरीले जर्मन दूतावासमा बुझाएको छ । प्रहरीले बुढानीलकण्ठस्थित पार्सल डेलिभरी सर्भिसका सञ्जय जोशी, सुन्धाराको वल्र्डवाइडकुरिएरका विष्णुभण्डारी र न्युरोडमा रहेको नटराज ज्वेलसका सञ्चालकलाई ठगीमा सहयोग गरेको अभियोगमा पक्राउ गरेको छ । ठगी गर्ने काइदा अनुसन्धानमा संलग्न प्रहरीका अनुसार ठगी गिरोहका सदस्यहरू काठमाडौंमा हीरा जवाहरात व्यापारीको रूपमा घुमेर पर्यटकलाई फसाउँदै आएका थिए ।